Moje niefortunne pudła przygnębiły mnie do reszty. Zawsze miałem pretensje, że jestem dobrym myśliwym, a od dzieciństwa nie rozstawałem się ze strzelbą, a tu wśród obcych zblamowałem się jak nigdy w życiu. Jakże inaczej strzelałem cietrzewie i pardwy z moich "hollandów", które pozostawiłem na wieczną zgubę w Petersburgu. Poczciwy Staś Sierakowski pośpieszył mi z pomocą, by wyjaśnić moje niepowodzenia. - Pokaż mi strzelbę - poprosił, a gdy podałem mu mojego mauzera, spytał ze śmiechem: - Gdzieś to świństwo wykopał? - Ano w Gdańsku - odrzekłem zawstydzony. - Chyba byłeś ślepy, kupując taką szkaradę. Z czego strzelałeś przed wojną? - Miałem hollandy - odrzekłem. - Jedyna rada - rzekł w końcu Staś po oględzinach mojej broni. - Każ sobie skrócić szyję na dobrych kilka centymetrów, albo jeszcze lepiej rzuć to świństwo do pieca, a co się nie spali - na śmietnik.

Przestrzeń dzielącą je od kolejnego skłonu schodów pokonało, kolebiąc się na boki, rozkołysanym kaczym chodem. Najdziwniejsze jednak było to, co nastąpiło potem. Jego wspinanie się na stopień. Mianowicie najpierw przed nim stanęło, niemal doń przywarło. Samo zresztą było niewiele od niego wyższe. A potem z olbrzymim wysiłkiem zaczęło się nań wspinać, a kiedy betonowa krawędź była już w połowie jego wysokości, ostrożnie się pochylając powoli przeważyło ciężar ciała na poziomą płaszczyznę stopnia. Jakby nie mogło się zginać, jakby kręgosłup miało całkiem zesztywniały. W końcu udało się. Z lekkim stukotem opadło na brzuch. Leżąc tak, wydało z siebie właśnie to jedyne w swoim rodzaju cichutkie jęknięcie. Osiągnąwszy tę fazę wspinaczki, przeszło po chwili do następnego etapu. Ciągle leżąc, zaczęło się czołgać dalej, aż do chwili kiedy środek ciężkości, w ogóle całe ciało, całkowicie znalazło się na stopniu.

- Nie widzę większego ryzyka dla takiej decyzji. Wystąpienie tzw. impulsu inflacyjnego na skutek podwyżek cen ropy na świecie jest mało realne. Również duże bezrobocie i konkurencja na rynku będą dyscyplinować nasze ceny. Ale pamiętajmy, że ta obniżka - jeśli do niej dojdzie - przełoży się na ożywienie gospodarcze dopiero za 6 - 8 miesięcy. Takie są sprawdzone reguły ekonomiczne i my ich nie zmienimy. Projekt przyszłorocznego budżetu, który przedstawił wicepremier Marek Belka, opiera się - tak się wydaje - na ekonomicznym optymizmie. Czy są ku temu rzeczywiste powody?

Po tych polskich wydarzeniach przenieśliśmy się do Londynu, gdzie w renomowanym hotelu odbywało się wręczanie nagród znanego pisma muzycznego "Q". W reportażu tym największe wrażenie zrobił podstarzały wprawdzie Johny Rotten, lider punkowego zespołu Sex Pistols, który kazał rozwydrzonym i rozochoconym gościom po prostu "zamknąć się". Tak więc "SuperVIP" to jeszcze jeden tradycyjny program prezentujący nowości ze świata popkultury. Nie ma w nim, wbrew temu co można by sądzić, żadnych plotek i skandali, także sama formuła programu, gdzie na przemian pojawia się prowadząca go Ewa Olbrychska i krótkie reportaże bądź wywiady, jest mocno ugrzeczniona i nie odbiega od konwencji tradycyjnego programu informacyjnego.

1. Przewodniczący sesji giełdowej może nadzorować wykonywanie zadań, o których mowa w § 85.2. Giełda może podjąć lub w szczególnie uzasadnionych przypadkach przejąć wykonywanie zadań określonych w § 85 lit.a),c). Interwencja wówczas nie następuje. 87Członek giełdy - specjalista jest zobowiązany na żądanie Zarządu Giełdy przedstawić informację o limicie środków przeznaczonych na wykonywanie zadań specjalisty. 881. Odpis umowy, o której mowa w § 84, członek giełdy-specjalista obowiązany jest przekazać Zarządowi Giełdy, przed wydaniem zgody, o której mowa w § 84.2. Spory wynikające z umowy, o której mowa w ust. 1 strony mogą poddać właściwości Sądu Giełdowego. 89Wykonując zadania specjalisty, członek giełdy powinien kierować się przede wszystkim interesem uczestników rynku.

1. Członek giełdy - specjalista oraz emitent obowiązani są bezzwłocznie zawiadomić Zarząd Giełdy o dokonanym wypowiedzeniu, oraz wygaśnięciu umowy, o której mowa w § 84, jak również o każdej zmianie w jej treści, z wyjątkiem zmiany wynagrodzenia. Do zawiadomienia o zmianie treści umowy należy dołączyć odpis umowy w obowiązującym brzmieniu. 2. Zawiadomienie o wypowiedzeniu umowy strona dokonująca wypowiedzenia zobowiązana jest przekazać Zarządowi Giełdy nie później niż na 4 tygodnie przed terminem wygaśnięcia umowy. 91Zarząd Giełdy może zawiesić prawo wykonywania przez członka giełdy zadań specjalisty, o ile nie wykonuje on ich zgodnie z przepisami obowiązującymi na giełdzie.

Nie da się ukryć, że fascynuje mnie kultura hip-hop, ale nie chce podszywać się pod tzw. blokersa i szukam swojej drogi próbując robić muzykę z pozytywnym i szczerym przekazem. Jest ona adresowana do ludzi młodych, wrażliwych i zmęczonych bezpłciową, popową papką, zalewającą polski eter. Oprócz plejady świetnych muzyków ze środowiska rockowego /m.in. Janek Benedek (ex-T.Love), Wojciech Seweryn (Lech Janerka)/ udało mi się zaprosić na płytę kilka znanych i cenionych przeze mnie gwiazd polskiego hip-hopu. W dwóch piosenkach wystąpił gościnnie Pezet (Pezet-Noon), w jednej Trzeci Wymiar (wschodząca gwiazda młodej hip-hopowej fali), a także członkowie najlepszego w Polsce sound-systemu reggae - Zjednoczenie Sound System. Płytę nagrali i zmiksowali Kajetan Aron i Adam Toczko w Tarchostudio w latach 2002-2003.

Kol. Henryk Rospendowski nie miał natomiast żadnych skrupułów. Uważał, że decydować o wykluczeniu Bąka nie tylko można, ale i trzeba. Jego wrogi stosunek do Polski Ludowej i do budowy socjalizmu, do wszelkich przejawów budowania nowego życia w Polsce datuje się od wyzwolenia Polski przez Armię Radziecką. Jeśli kol. Bąk jest odpowiedzialny za swoje czyny - naszym obowiązkiem jest wykluczenie go ze Związku. Jeżeli nie, choroba jego przynosi nieobliczalne szkody dobrej opinii Związku Literatów, a zatem człowieka chorego psychicznie i szkodnika tolerować w Związku nie można. Kol. Jan Bykowski przypomniał wiele faktów, mówiących o tym, że Bąk jest faszyzującym antysemitą, zdeklarowanym rasistą, niedemokratą i w żaden sposób nie mieści się w szeregach pisarzy Polski Ludowej. Kol. dr Jerzy Koller podkreślił z kolei jego wrogi stosunek do Związku, w którym upatruje Bąk źródło swoich krzywd. Jego rola w pracach Związku jest destrukcyjna, a jego stan psychiczny nie pozwala na jego przynależność organizacyjną.

Z ulicy Szkolnej, gdzie dotąd wybuchały pożary, podpalacz przeniósł się na sąsiednią ulicę Pomnikową. Tu znajdują się trzy połączone ze sobą stodoły. Od głównej ulicy Raciborskiej teren ogrodzony jest płotem. Sprawca świetnie orientuje się w terenie. Wiedział, że od strony ulicy Szkolnej nie ma płotu i można wejść na teren działki. Bieńkowiczanie są pewni, że to ktoś ze wsi. Podobnie ocenia sytuację młodszy brygadier Jan Pawnik, zastępca komendanta powiatowego Państwowej Straży Pożarnej w Raciborzu. - Mieszkańcy prowadzą we wsi patrole. Ogień wybuchł akurat wówczas, gdy się skończyły. Albo podpalacz zna dokładne godziny, w których się odbywają, albo sam bierze w nich udział - mówi Jan Pawnik. Policja dla dobra śledztwa nie chce komentować całej sprawy.

Niewiele brakowało, a kariera pani minister potoczyłaby się w zupełnie inny sposób. W 2002 roku postanowiła walczyć o stanowisko wójta w rodzinnej gminie – Somiance. A właśnie tam przez siedem lat (1990-1997) rządził Jarosław Kalinowski. Elżbieta Jakubiak poniosła porażkę, wójtem nie została, zainstalowała się więc w stołecznym magistracie. Dała się tam poznać jako kompetentny urzędnik. Kierowała przygotowaniami do obchodów 60. rocznicy powstania warszawskiego i pilotowała budowę muzeum. Zdaniem pracowników magistratu, to w dużej mierze jej zasługa, że cała operacja nie zakończyła się klapą i kompromitacją władz stolicy. Szybko okazało się, że świetnie dogaduje się z prezydentem. Jak opowiadają jej znajomi, matkowała mu, dbała, żeby wypoczywał i by niepotrzebnie się nie denerwował. Szczególnie chroniła go w czasie kampanii prezydenckiej. Lech Kaczyński docenił ją i po wygranych wyborach mianował szefową gabinetu Prezydenta RP. Ciepła i kompetentna

Wiosłowali z tysiącem ostrożności; zacisnęli zęby i nikt nie wymówił słowa. Błyskawice dawno już pogasły i mokra otaczała ich ciemność. - Szostak macha latarką! - oznajmił z radością Burski. Nie może nas widzieć, ale daje znaki. Machaj, machaj, chłopaczku, bo nie wiesz, kogo powitasz. Uda się, uda się! Adasiu, strasznie cię kocham! - krzyknął ni stąd, ni zowąd. Adaś uścisnął mu rękę w ciemności.

Razem poszli do kuchni, przynieśli na wpół wystygłe potrawy. Odkorkował butelkę wina. Jedli przekomarzając się wesoło, pili wino i zaglądali sobie w oczy jak para zakochanych studentów. - Dlaczegoś tak dziwnie na mnie patrzył? - Na tym dywanie odkryłem cię na nowo, strasznie mi się podobałaś. - E, pleciesz... Przecież mnie znasz do znudzenia; co tam nowego wypatrzyłeś? - Wyglądałaś jak Ewa z flamandzkiego gobelinu. - Lubisz ten dywan.

Obiekt Storyboard nie jest ostatnim znacznikiem, który poznajemy w tym miejscu. Do powiązania tego obiektu z triggerem zdarzenia należy wykorzystać obiekt Begin-Storyboard. Całość animacji wygląda zatem następująco:Tuż po kliknięciu przycisku rozpocznie się animacja, która po 5 sekundach doprowadzi do poszerzenia przycisku na szerokość całego okna (przy założeniu, że okno ma 150 pikseli szerokości). Wszystkie animacje udostępniają inne ciekawe właściwości, które pozwalają na bardziej precyzyjną kontrolę nad nimi:public RepeatBehavior RepeatBehavior - określa sposób powtarzania animacji. Należy podać liczbę powtórzeń (z sufiksem x, np. 2x), aby uzyskać n-krotność powtórzeń, wartość Forever, aby animacja była powtarzana nieskończenie wiele razy, lub wartość typu TimeSpan (czyli przedział czasowy), aby animacja była powtarzana przez określony czas (przy ustawieniu tej wartości na 0:0:6 i czasie trwania animacji wynoszącym 3 sekundy, animacja zostanie wykonana dwa razy). W pierwszym przypadku można podać wartość niecałkowitą (np. 0.3x), aby animacja była wykonana tylko w części.

Wykaz linii o znaczeniu państwowym ustanawia rząd specjalnym dekretem. Linie o takim znaczeniu pełnią ważne funkcje gospodarcze, obronne, społeczne lub ekologiczne. Finansowa odpowiedzialność za dobry stan tych linii spoczywa właśnie na państwie – ustawa mówi, że ma ono pokrywać wszelkie koszty remontów i inwestycji. Tymczasem praktyka jest dużo gorsza – w ostatnich 3 latach z budżetu sfinansowano zaledwie jedną czwartą wydatków poniesionych na taki cel. Spółka zależna PKP Polskie Linie Kolejowe musiała pokryć z innych środków 3/4 kosztów tych napraw, remontów, modernizacji i nowych inwestycji, jakie zostały dokonane na liniach o znaczeniu państwowym. Taki status ma 12 tysięcy kilometrów linii kolejowych – mniej więcej połowa ogólnej długości linii w Polsce. W ubiegłym roku na inwestycje na nich PKP przeznaczyło ponad miliard złotych, z czego z budżetu państwa pochodziło niespełna 300 milionów. Chcąc załatać dziurę powstałą w ten sposób, PKP musi przesuwać środki z innych źródeł.

Posłowie PO spędzili weekend na wyjazdowym posiedzeniu klubu w hotelu spa w Rawie Mazowieckiej. Niektórzy politycy jeszcze przed wyjazdem martwili się, że jednak nie wszystkie przyjemności będą dozwolone. "Jakieś jacuzzi wieczorem to nie jest zły pomysł" - przyznał w rozmowie z "Dziennikiem" jeden z posłów PO. Po chwili jednak dodał zmartwiony: "Przez wyskoki posłanki Kruk to pewnie piwa nam nawet nie dadzą".

Po drobnych zakupach i półgodzinnej jeździe docieramy do okolicy obfitującej w mineralne i termalne źródła. Za 15 rubli można tu skorzystać z kąpieli w leczniczych wodach. Choć cały obiekt znajduje się pod gołym niebem, to wrażenia towarzyszące kąpieli są niezapomniane. Woda jest tu bardzo ciepła, a momentami wręcz gorąca. Wracamy do Sljudanki, zabieramy nasze bagaże i wyjeżdżamy do Irkucka. Jutro będziemy już wracać do Polski. W drodze podziwiamy po raz ostatni wspaniały Bajkał.

Wczoraj Sejmowa Komisja Regulaminowa i Spraw Poselskich pozytywnie zaopiniowała projekt budżetu Kancelarii Senatu na 1998 r. Kancelaria musi tylko zmniejszyć wydatki na uposażenia senatorów, bo te uzależnione są od płac wysokich urzędników państwowych (tzw. erki), a ci mają przecież dostać - zgodnie z rządową autopoprawką do projektu budżetu - podwyżki na poziomie 13 proc., a nie - jak planował poprzedni rząd - ponad 28 proc. Jeżeli Kancelaria Senatu zmniejszy wydatki na uposażenia senatorów, to - jak oblicza Ministerstwo Finansów - będzie można zaoszczędzić ok. 1,5 mln zł. Sejmowa komisja chce też, by kancelaria skorygowała lub uzasadniła, dlaczego zwiększa wydatki na inwestycje oraz podróże zagraniczne i krajowe senatorów.

W roku 1997 wiele wskazywało na to, że pojawił się szczególnie groźny wirus grypy. Osiemnastu pracowników zatrudnionych na fermach drobiu w południowych Chinach zaraziło się podtypem wirusa spotykanym dotąd wyłącznie u ptaków. Sześć osób zmarło. Władze w obawie przed wybuchem epidemii podjęły drastyczne kroki - miliony kurcząt zabito, a ich ciała zniszczono. Jak się później okazało, była to reakcja przesadna, ten typ wirusa bowiem nie przenosi się z człowieka na człowieka, nie można się nim również zarazić, spożywając mięso kurczaków. Cała ta historia uświadamia jednak, jak bardzo świat boi się nowej pandemii grypy.

Twórczość : cykliczne audycje radiowe : Magazyn 4/4, Mój magnetofon, Studio Stereo, Poranek z radiem, Muzyczna poczta UKF, Baw się razem z nami, Sami tego chcieliście, Zapraszamy do trójki, Bielszy odcień bluesa, Dyskoteka pod gruszą, Słuchaj razem z nami, W tonacji trójki, Między snem a dniem, Radio Mann, Manniak Niedzielny , szereg audycji w przez siebie założonym w 1992 roku Radiu Kolor, programy tv, m.in. współpraca przy red. Bloków Studia - 2: Wifon przedstawia, Magazyn pana Manna, 5-10-15 (program dla dzieci i młodzieży ), Non stop kolor , Za chwilę dalszy ciąg programu, MdM , MdM po godzinach , Szansa na sukces.

Ale nawet dzisiaj nie wszystko jest jeszcze stracone. Od 13 lipca z warszawskiego Okęcia do trzech miast w Hiszpanii (Barcelona, Alicante, Malaga) zaczyna latać skandynawska tania linia Norwegian. I musi się promować. W końcu maja w jej systemie rezerwacji były jeszcze dostępne powrotne bilety na lipiec do Barcelony za 100 euro. W tym samym czasie, tyle że z Katowic, Wizzair żądał 936 zł.

Senat, po rozpatrzeniu uchwalonej przez Sejm na posiedzeniu w dniu 6 czerwca 2002 r. ustawy o zmianie ustawy o ochronie zwierząt, odrzuca tę ustawę. Odrzucona przez Senat nowelizacja ustawy o ochronie zwierząt już w trakcie prac legislacyjnych w Sejmie oraz po przekazaniu jej Senatowi wzbudzała szerokie zainteresowanie społeczeństwa i organizacji, których statutowym celem jest ochrona zwierząt. Zdaniem Senatu, u podstaw tego zainteresowania, leżała potrzeba zmian w obowiązującej od 1997 r. ustawie, wykraczających poza cel zamierzony w inicjatywie rządowej, tj. harmonizacji przepisów o ochronie zwierząt z prawem Unii Europejskiej. Rozwiązania przyjęte przez Sejm wzbudziły powszechne emocje. Najwięcej kontrowersji i sprzeciwu budził, nieprzemyślany i niedopracowany, zdaniem Senatu, przepis art. 33a ust. 3, dający podstawę do niekontrolowanego zwalczania na terenach obwodów łowieckich zdziczałych psów i kotów.

Prokurator będzie się musiał zająć także sprawą specjalnych “bonusów” towarzyszących inwestycji. Uzyskane przez nas dokumenty świadczą bowiem, że inwestor zapłacił więcej, niż wynika to z umownej ceny sprzedaży gruntów (ustalonej na 8.200.000 zł). Pieniędzmi na tzw. cele społeczne (udokumentowaliśmy, że było tego nie mniej niż 350 tys. zł) dysponował (poza budżetem miasta i wiedzą radnych) jednoosobowo prezydent Lubina, który prezesowi GBS Polska wskazywał adresatów gotówki. Wielokrotnie nagabywany o te pieniądze, zarówno przez dziennikarzy, jak i radnych, prezydent zawsze zasłaniał się tajemnicą handlową. - Zobowiązując się do przeznaczenia pewnych pieniędzy na cele społeczne inwestor nie życzył sobie, aby podawać kwoty i cel ich przeznaczenia. Dotrzymywałem tego zobowiązania, bo przecież chodziło o środki prywatne, nie publiczne - tłumaczy dziś poseł Tadeusz Maćkała. Poseł Maćkała ma kłopot. Po naszym wczorajszym artykule, prokuratura zajęła się podejrzanymi okolicznościami, towarzyszącymi budowie lubińskiego hipermarketu Real, w czasie gdy poseł był prezydentem tego miasta.

Miałem nawet już szynę na to sklepienie załatwioną, pójść tylko dać w łapę i zajeżdżać wozem. Bo takiej szyny, wiadomo, zwyczajnie nie kupi, trzeba na okazję trafić. A okazja nigdy sama na człowieka nie czeka, tylko człowiek musi na nią. Potrzebne mi były trzy kawałki, po jakie trzy metry. Co się nachodziłem, napytałem, wszystko nadaremno. Aż tu idę raz koło torów i widzę, wymieniają stare szyny na nowe. Zagadnąłem robotników, czy już tamte tak zjechane, że się nie nadają, czy może zmieniają kolej? Nie zmieniają, tylko pospieszny będzie tędy chodził. A co z tymi starymi? Pójdą na szmelc. Tobym kupił taką jedną, bo mi na sklepienie do grobu potrzebna. Pocięłoby się ją na trzy kawałki, jeszcze by zostało. Nic nie wiedzą, trza by iść do naczelnika stacji. Poszedłem do naczelnika, dobry przecież znajomy, i mówię:

Aby narzucić sobie maksymalną w takich wypadkach dyscyplinę, wziąłem na warsztat lirykę i aforyzmy. Niejedna strofa, której uczą się w szkołach na pamięć (przez serce, por. angielski, francuski) swój obecny kształt uzyskała na moim biurku. Szkolne wypracowania opierają się na cytatach, jakich nie uświadczysz w pierwotnej wersji. W werdykcie dorocznej nagrody poetyckiej pojawił się dystych, mający niczym koda streszczać całe dzieło, naniesiony na marginesie w zastępstwie sformułowań nie do końca przekonujących, które zdecydowaliśmy się skreślić. Słownik terminów literackich podaje moją ingerencję jako przykład twórczej aliteracji, nie podejrzewając, że autor chciał nam tylko wygarnąć prawdę, pozbawioną instrumentacji głoskowej. Warto pamiętać, że prawda składa się z morfemów.

Gdyby tylko szło o gorzkawe natrząsanie się z nietrafionej (bo nieczytelnej w swym przesłaniu) przydrożnej reklamy, nie byłoby o czym pisać, ale pojawiła się we mnie zgoła inna refleksja - jak najbardziej na serio. Pytanie, które powinien (jak sądzę) postawić sobie każdy przed zmówieniem wieczornego pacierza, przy rachunku sumienia z mijającego dnia. Pytanie brzmi: czy mogę o sobie powiedzieć, że nadal jestem dobrym człowiekiem? Nikomu nie zaszkodziłem (nawet nieumyślnie), nie skrzywdziłem obmową, nie uraziłem czyichś uczuć? Czy - nawiązując do alegorycznego odczytania reklamy - nie stałem się „homo sapiens - sus”, czyli , rzecz nazywając po imieniu, nie zeświniłem się? Myślę, że ten problem zdecydowanie umyka uwagi. Iluż uniknęlibyśmy przykrych dla nas sytuacji, a i nie przyprawialibyśmy o zły nastrój innych, gdyby chęć bycia zwyczajnie człowiekiem była powszechna, a nie tak rzadka, jak jest.

Tuż przed głosowaniem przewodniczący poszczególnych komisji przedstawili ich stanowiska, dotyczące likwidacji podstawówki w Jankowicach. W przypadku komisji oświatowej czterech z pięciu radnych, którzy w niej działają, nie zajęło ani stanowiska na "tak", ani na "nie". Pytanie, czy na ich decyzję miała wpływ analiza subwencji oświatowej, którą dostali od sekretarza Pietraszewskiego? - Analiza wprowadziła zamieszanie, ponieważ nie wiedzieliśmy, ile w końcu mamy pieniędzy na szkoły - komentuje radny Robert Nowak, przewodniczący komisji oświatowej. - Jak w takiej sytuacji podjąć decyzję o likwidacji jednej z nich?

Przyszłość tego, co zostało z aktywów Funduszu św. Jerzego, na razie nie jest jasna. Takiego zdania jest przynajmniej część jego udziałowców. Jarosław Włosek oddał 300 zebranych przez siebie świadectw funduszowi. - Ja jako zwykły akcjonariusz nie mam nic do powiedzenia. Straciłem kontrolę nad pieniędzmi, które tam włożyłem - ocenia. Kontroli nad finansami spółki nie ma również Maria Książek. - Jeżdżę na te walne zgromadzenia, ale bilansu jeszcze nie widziałam. Obiecali, że wyślą, no więc czekam. Prezes Suszek dziwi się temu bardzo: - Przecież każdy dostał uproszczoną informację bilansową. O, proszę - wskazuje na rubryczkę w dokumencie. - W ostatnim roku mieliśmy 99 tys. zł zysku. W informacji bilansowej prezes przeoczył jednak zastrzeżenie, że wynik finansowy podlega korekcie in minus o 551 tys. zł oraz że zmiana środków pieniężnych netto wynosi niemal 30 tys. zł.

W sumie prof. Biela jest jednak zadowolony, bo jego zdaniem fundusz zaczyna spełniać swoją misję. - Coraz bardziej przechodzi z gospodarowania kapitałem na zasadzie spekulacji giełdowej do inwestowania w prawdziwe życie gospodarcze. Sęk w tym, że mało kto pojmuje taką mowę. - Oni udzielają jakichś kredytów, założyli jakieś sklepy, ja za bardzo się nie orientuję, co tam się dzieje - rozkłada ręce udziałowiec funduszu Halina Szustak. Częściową odpowiedź na to pytanie odnajdujemy w informacji dodatkowej do sprawozdania finansowego za zeszły rok. Od czerwca zarząd Funduszu św. Jerzego rozpoczął udzielanie "pożyczek dla drobnych przedsiębiorców". Do grudnia poszło na ten cel niemal pół miliona złotych, czyli prawie 20 proc. kapitału własnego spółki. Kto otrzymał te pożyczki - tego prezes Suszek zdradzić nie chciał. Bardziej rozmowny był prof. Biela.

Jamroży: W życiu wszystko jest możliwe. Ja zajmuję się oceną ryzyka, więc uważam, że w życiu wszystko jest możliwe, ale ocenianie prawdopodobieństwa nie jest moim zadaniem. Skowroński: No, nie jest możliwe na przykład, żeby stał się pan kobietą w jednej chwili, czyli nie wszystko jest możliwe. Jamroży: Widzi pan, możliwe jest wszystko, co się mieści w kategoriach zachowania człowieka. Jak pan wie, zabiegi zmiany płci również się przeprowadza. Skowroński: Ale nie w jednej chwili. "Przegląd" pisze dalej o tym zgromadzeniu: "To materiał na film " dodaje jeden z naszych rozmówców, przedstawiciel kół finansowych. " Mamy tu wielkie pieniądze, wielką politykę, przyjaźń i zdradę" . Wielkie pieniądze na tym posiedzeniu BIG Banku to są jakie pieniądze? Jamroży: To zależy, z czyjego punktu widzenia popatrzeć dla PZU SA. Mojemu działaniu przyświecało uzyskanie dla PZU SA korzyści finansowych z pakietu, który był w posiadaniu grupy PZU.

#PosełRyszardStanibuła: Projekt ten nasuwa jednak bardzo wiele wątpliwości. Przede wszystkim projekt ustawy z góry zakłada, że kasy chorych będą działać na obszarze regionu, czyli zgodnie z przewidywanymi zmianami terytorialnymi. Podział ten jest dopiero w fazie projektów i los jego nie jest przesądzony. Ponadto tworzenie terytorialnych kas chorych nasuwa pytanie, czy nie będzie to tworzenie nowej, obok rządowej, administracji, która wymagać będzie ponoszenia wysokich kosztów utrzymania. Należy się zastanowić, czy nie prościej i nie taniej byłoby wykorzystać na podobnych jak w projekcie zasadach istniejące już rządowe struktury administracyjne. #PosełRyszardStanibuła: Kolejną niepokojącą sprawą jest wybór świadczeniobiorców mający na celu wytworzenie konkurencji, a tym samym obniżenie kosztów działania kas chorych. Nie jest bowiem możliwe szybkie powstanie na danym terenie nowych szpitali, a korzystanie z innych, leżących na terenie działania innych kas chorych, będzie utrudnione. Natomiast obniżenie kosztów poprzez poszukiwanie tańszych, bardziej konkurencyjnych świadczeniodawców może odbić się na jakości opieki zdrowotnej.

Twarda męska decyzja dyspozytorki pogotowia okazała się słuszna. Poszkodowany rzeczywiście był w stanie na własnych nogach dotrzeć do stacji pomocy doraźnej. Tam nawet zgodzono się przewieźć go karetką do szpitala w sąsiedniej miejscowości. Te policzki faktycznie dobrze będzie pozszywać i sprawdzić, czy ciosy braci N. nie zmasakrowały poszkodowanemu jakiegoś wewnętrznego organu. Takie fakty zwykle wychodzą na jaw wtedy, gdy pacjent zaczyna umierać. Tyle że karetka będzie do dyspozycji za jakąś godzinę. Może rodzeństwo potrafiłoby we własnym zakresie załatwić sprawę transportu poszkodowanego. - Nie mam kasy - od razu powiedziała siostra. - A ja mam pieniądze, które ojciec dał mi na zapłacenie raty za meble - ucieszył się brat i włożył rękę do kieszeni kurtki. Po chwili ją wyjął:- Nie, jednak nie mam - rzekł ze smutkiem.

Wychodziło na to, że bracia N. pobili go, aby ukraść mu 350 zł. Tylko skąd wiedzieli, że je ma? Przecież przez kurtkę nie przeświecały. Poza tym dziwiła ich zaciekłość. Nie potrzeba było przecinać policzków ofierze, aby sięgnąć jej do kieszeni. Elementem optymistycznym tej historii jest to, że pacjent do szpitala trafił w porę, a jego obrażenia były zewnętrzne. NieporozumieniePodczas śledztwa policja i prokuratura zarzucały uporczywie Pawłowi N., że dokonał pobicia Arkadiusza S. w celach rabunkowych. On stanowczo temu zaprzeczał. Dzień wcześniej wrócił z Niemiec z portfelem wypchanym markami.

Rynek wideo jeszcze nie istniał. Właściciele nielicznych wypożyczalni bezkarnie [piractwo wideo] kopiowali domowym sposobem "na dwa magnetowidy" oryginalne kasety z Zachodu lub piracko nagrywali filmy z telewizji zachodnioniemieckiej i sami chałupniczo opracowywali je dźwiękowo. W połowie lat 80. nie było w Polsce nawet szczątkowego systemu ochrony praw autorskich. Antoni Gabański wkrótce zaczął organizować kolejne wypożyczalnie na terenie Trójmiasta. Rozbudowę firmy przerwała wizyta milicji. Wedle właściciela najście to zapoczątkowało dwuletni okres prześladowania go przez gdańską MO i SB. Normalny rozwój firmy - w owych pionierskich, pirackich czasach oznaczało to podwajanie kapitału co miesiąc - został zahamowany. Antoni Gabański doszedł wówczas do wniosku, że najkorzystniejsze będzie powołanie własnej spółdzielni pracy:- Założyłem ją w Nałęczowie, bo zbyt dobrze znali mnie w Gdańsku i spółdzielni w Gdańsku by mi nie zarejestrowali.

Podobno, kiedy zespół ratowniczy przyjeżdża na miejsce wypadku i widzi, że poszkodowanej osobie spadł but, to wtedy ratownicy są praktycznie pewni, że ta osoba nie żyje. Skąd się w ogóle wziął taki przesąd? W_Miciński: To nie jest przesąd. Po prostu podczas potrącenia pieszego siła urazu może być tak duża, że w miejscu zdarzenia pozostają buty, a ciało pacjenta przemieszcza się o kilkanaście metrów. Przy oględzinach miejsca wypadku i ustalaniu tzw. mechanizmu urazu ratownik wie, że obrażenia mogą być bardzo poważne lub też wypadek okazał się śmiertelny. Najbardziej absurdalne wezwanie karetki, z jakim miał pan do czynienia? W_Miciński: Bóle za mostkiem. Chodziło o mostek w Maciejkowicach. Jakie są najczęstsze wezwania karetki w sezonie zimowym? W_Miciński: Urazy na drogach publicznych, chodnikach, placach. Częściej też do pacjentów pozbawionych opieki bądź o niskim statusie społeczno-materialnym - z powodu większego zainteresowania sąsiadów. Co z pijakami leżącymi na ulicy - wzywać do nich pogotowie czy policję?

Następne dwie galerie poświęcone będą czasom nowożytnym. Pierwsza - powstaniu dużych, liczących się gmin żydowskich głównie w miastach królewskich i relacjom między władzą królewską a Żydami Korony. Druga pokaże etap, gdy w związku z kolonizacją ziem wschodnich włączonych do Korony po unii lubelskiej żydowskie osadnictwo dotarło na te tereny. Obie te galerie są ważne dla uświadomienia, że dzieje żydowskie w Polsce były bardzo ściśle splecione z dziejami polskiej państwowości, etapami jej rozwoju. To rzecz kompletnie nierozumiana i zapomniana w środowiskach żydowskich na świecie. A i w Polsce zapomniano, jak wielki wkład w rozwój gospodarki i miast mieli Żydzi. Chcemy zrekonstruować drewnianą synagogę w Gwoźdźcu, ale też pokazać obraz małomiasteczkowej architektury, rynek, karczmę, dwór; tych miejsc, w których obie społeczności się kontaktowały. Wschodni sztetl, wbrew pozorom, nie był żydowskim miasteczkiem. Często był on demograficznie zdominowany przez Żydów, ale jego ludność była zróżnicowana.

Po południu u pani Potockiej. Wszędzie dostaję jak żebrak po parę papierosów, które mi się skończyły, i których strasznie mi brak. A p. Kiślańska poczęstowała mnie też niezłą wódką, co mi dobrze zrobiło. Dąbrowa Zduńska. 29 XII 1944. PiątekOd czasu kiedy przerwałam te notatki, los Polski i mój osobisty zapadł w tragedię, przechodzącą najbardziej makabryczną wyobraźnię. Notuję krótko po kronikarsku wypadki, gdyż nie mam odpowiednich słów, aby wyrazić moją rozpacz i żałość.

Ulica kończy się wiaduktem, z którego można obejrzeć ul. Niemiga. Takiego nagromadzenia architektonicznych potworków na tak małej przestrzeni próżno szukać na całym świecie. Jeśli komuś mało monstrualnego bloku i płaskorzeźby na jednym z okropnych domów towarowych, to ostatnie lata przyniosły nową atrakcję: imitacje kamienic, tyle tylko że zawieszonych dwa piętra nad ziemią na betonowych słupach. Zagubiona w tym morzu betonu pouinicka cerkiew św. Piotra i Pawła uświadamia tylko rozmiary architektonicznej tragedii, jaka dotknęła to miejsce.

Wyszedł na to z alkierza Boryna, przywiedły go kobiety zgorszone, popatrzył i wnet się we wszystkim pomiarkował, złość go poderwała sroga, zakąsił ino zęby, zapiął pętle kapoty, czapę nacisnął i jął się przebierać do nich. Ustępowali mu z drogi, bo blady był kiej ściana i oczami dziko świecił. - Do domu! - powiedział głośno, gdy nadlecieli, i chciał ją chycić za rękę, ale w ten mig Antek zakręcił w miejscu i poniósł dalej, że próżno chciała się wyrwać. Podskoczył wtedy Boryna, rozwalił koło, wyrwał ją z Antkowych ramion, nie popuścił i nie spojrzawszy nawet na syna wiódł z karczmy.

Muzyka raptem ustała, cichość z nagła padła na wszystkich, że stanęli jak wryci, nikt się i słowem nie ozwał, miarkowali bowiem, że staje się coś strasznego, gdyż Antek rzucił się za nimi, roztrącił ciżbę kiej snopki i wybiegł z karczmy, ale skoro go jeno mróz owionął, zatoczył się na drzewo leżące przed domem i padł w śnieg, rychło się jednak podniósł i dognał ich na skręcie drogi koło stawu. - Idź swoją drogą i ludzi nie zaczepiaj! - krzyknął stary odwracając się do niego. Jagna z wrzaskiem uciekła do chałupy, a Józka wtykała w garście staremu jakiś kół i wrzeszczała: - Bijcie tego zbója, bijcie, tatulu!... - Puśćcie ją, puśćcie! - bełkotał Antek zgoła nieprzytomnie i przysuwał się z pięściami, gotowymi do darcia.

Jeśli chodzi o premiera, to trzeba znaleźć dojście do Lecha Nikolskiego, który decyduje o ostatecznym kształcie listy delegacji. Sam Nikolski twierdzi wprawdzie, że typują izby gospodarcze i organizacje biznesowe, ale innych dróg nie wyklucza. Można nawet odnieść wrażenie, że te inne są skuteczniejsze. Lech Pilawski z Polskiej Konfederacji Pracodawców Prywatnych wolałby, żeby kryteria doboru przedsiębiorców były bardziej przejrzyste, a organizacje biznesowe dowiadywały się o wyjazdach nieco wcześniej, nie zaś - jak to jest w praktyce - w ostatniej chwili. Program wizyty często bowiem zależy od samych przedsiębiorców. Jeśli więc mają z niej wynikać jakieś pożytki, lepiej mieć czas na przygotowanie. Niestety PKPP nie została jeszcze poinformowana, dokąd w najbliższym czasie wybierają się głowy państwa. Ale na przykład minister Włodzimierz Cimoszewicz zapowiedział, że wybiera się do Danii i Finlandii i nawet zaprosił biznes na spotkanie, żeby się dowiedzieć, czego się po wizycie spodziewa.

Zdarza się, że przedsiębiorcy jadą w charakterze figurantów. Jak wtedy, gdy premier Buzek składał wizytę w Maroku. Na kilka dni przed wyjazdem służby dyplomatyczne poinformowały przedsiębiorców, że podpiszą umowę o współpracy z tamtejszą organizacją pracodawców. Więc podpisali, chociaż nic z tego nie wynika. Sito przy naborze nie gwarantuje, że nie będzie wpadek. Janusz Steinhoff, wicepremier w rządzie Jerzego Buzka, uważa, że uczestników delegacji na najwyższych szczeblach należałoby prześwietlać dokładniej. Żeby nikomu więcej nie zdarzyło się to co jemu - w grupie biznesowej miał Piotra Bykowskiego, którym wkrótce poważnie zainteresował się prokurator.

W listopadzie 2002 r. tak zwana oficjalna iracka opozycja w Londynie, korzystająca z milionowych zastrzyków amerykańskiego ministerstwa skarbu, po niekończących się sporach zdołała wyprodukować stustronicowy dokument prezentujący zmiany polityczne, które prowadzić mają do powstania demokratycznego Iraku. Warto wspomnieć, że tylko sześć powaśnionych ze sobą frakcji zgodziło się podpisać ten dokument. Szesnaście frakcji działających poza granicami Iraku nie brało udziału w dyskusjach nad jego treścią.

Kliknięcie kursorem przy prostokącie powoduje wolniejszy obrót - im bardziej będziemy oddalać się od prostokąta, tym szybciej będziemy obracać modelem (podobnie dla perspektywy). Wybranie ikonki Osie modelu spowoduje obrót względem ustalonych osi (bez obrotu osi z). PerspektywyUstawienia dla perspektywy posiadają wiele opcji, zarówno w oknie Obraz/Parametry widoku 3D, jak i w ustawieniach narzędzia Kamera, niektórych ustawień można również dokonywać w palecie Podgląd nawigatora (rysunek 9.9). W obu miejscach w podobny sposób ustawiamy potrzebne definicje - wpisujemy wartości i ustawiamy symbol kamery na rzucie. Paleta Nawigacji 3D zawiera kilka przydatnych opcji pozwalających płynnie zmieniać ustawienie kamery. Za pomocą ikonki kamerzysty można również wykonywać płynne (dzięki OpenGL) spacery po modelu 3D, ikonki rodzaju ruchu blokują ruchy kamery na celu utkwionym ciągle w tej samej odległości (Osie kamery) lub w jednym punkcie przestrzeni (Ustalenie celu), jak widać na rysunku 9.10.

Po kilku próbach przejechał przez deskę i odetchnął po przeciwnej stronie granicy. – Może łatwiej byłoby panu, gdyby zdjąć próg? – zapytałem, usadowiony już na fotelu przy stojącym pod ścianą stole. – A po co? – odparł Piastowy, podjeżdżając do wolnego miejsca po drugiej stronie stolika. Zauważyłem, że drugi fotel od kompletu znajduje się pod meblościanką, nieużywany i zakurzony. Domyśliłem się, że należał kiedyś do Piastowego, ale po tym, jak zmuszony był przesiąść się na wózek, odstawiono go na bocznicę, by nauczyciel mógł bez przeszkód zajmować miejsce naprzeciwko telewizora.

Nawet po czterech latach krytyka zapisana przez Raymonda w Katedrze i bazarze (The Cathedral and the Bazaar) tkwiła jak zadra w jego duszy. Boczył się także na Linusa Torvaldsa za zajęcie pozycji najsławniejszego hakera na świecie. Jeszcze dziś wspomina koszulkę typu T-shirt, która zaczęła się pojawiać na targach linuksowych w roku 1999. Zaprojektowano ją na wzór plakatu Gwiezdnych Wojen - z Torvaldsem wymachującym mieczem świetlnym jak Luke Skywalker i twarzą Stallmana na szczycie korpusu R2D2 . Ta koszulka wciąż gra mu na nerwach, nie tylko dlatego, że przedstawia go w roli pomagiera Linusa, lecz z tego powodu, że podnosi Torvaldsa do rangi przywódcy społeczności wolnego oprogramowania i oprogramowania open source, roli, której nawet on sam sobie nie przypisuje. "To śmieszne, że sam Torvalds nie zamierzał dzierżyć tego miecza - mówi z żalem. - Wszyscy uznali go za przywódcę ruchu, a on nie miał ochoty na walkę. Gdzie tu sens?"

Jeżeli UPC nie zmieni swojej decyzji, większość mieszkańców Trójmiasta będzie więc skazana na oglądanie fascynujących meczów Argentyny, Francji czy Włoch „gościnnie” u szczęśliwców, którzy mają dekodery Polsatu, w pubach albo w pracy, jeżeli oczywiście pracodawca wykupił dekoder i pozwoli na przerwę w obowiązkach. Alternatywą pozostają powtórki meczów w ogólnodostępnym kanale Polsat i TV4 oraz w TVP. To jednak zdecydowanie nie te same emocje co oglądanie spotkań transmitowanych „na żywo”, zwłaszcza, że mistrzostwa świata odbywają się co cztery lata i są prawdziwym świętem dla miłośników futbolu. (wrób)

- Ma na pewno sporo walorów, jest szybki, dobrze gra głową. To taki łowca goli i trzeba będzie na niego uważać, lecz bez wielkiej przesady. Podobnie jak kilku piłkarzy Wisły: Mirosław Szymkowiak, Mariusz Jop, Jacek Paszulewicz, Adam Piekutowski, Daniel Dubicki występy w Widzewie ma także obrońca Maciej Stolarczyk. - W tym meczu będziemy grać o zwycięstwo - zapewnia. - I temu podporządkujemy nasze poczynania. Mniej istotny będzie sposób, w jaki to postaramy się osiągnąć. - Jaką rolę widzi Pan dla siebie, czy zobaczymy Pana również pod bramką łodzian? - Sytuacja na boisku w każdym meczu jest inna, ale zgodnie z zaleceniami trenera nasze zadania mają być wymienne, czyli powinienem też brać udział w akcjach ofensywnych, a koledzy w razie potrzeby zastępować mnie w obronie. - Z którym pomocnikiem lepiej się Panu współpracuje - z Brasilią czy Piotrem Brożkiem?

HENRYKNie wiesz... no to ci powiem. Twój mąż jest złodziejem i malwersantem. Wydaje pieniądze szkolne nie na to, co trzeba... Daje zarabiać swoim kolegom... Przekupuje rodziców uczniów... Co tam jeszcze... ELŻBIETAPrzekupuje rodziców uczniów? HENRYKAha... Na przykład starego Knapika. Dałem mu kupę pieniędzy za milczenie. Nie wiedziałaś o tym? To teraz już wiesz. Elżbieta przez chwile milczy. Widać, że zrobiło to na niej wrażenie. ELŻBIETAA co ty sobie myślałeś...? Że jakie będzie oficjalne uzasadnienie? Że cię zwolnili z powodu choroby? HENRYKWYBUCHAAle tak jest do cholery! Wcześniej nikt się mnie nie czepiał, że naprawiłem parkiet w sali gimnastycznej. ELŻBIETAProszę cię Henryku, żebyś wreszcie spojrzał prawdzie w oczy. Od dawna próbuję ci uświadomić, że oni cię tam nie chcą. Nie znasz powiedzenia, że jak ktoś chce uderzyć psa, to zawsze znajdzie kij?

To, co tamtego dnia dojrzał kapitan Buddington w zamglonym powietrzu unoszącym się nad dryfującym na południe polem zwartej kry, w niczym nie przypominało góry lodowej. Przede wszystkim było ciemne i podobne w dużej mierze do tego, na czym płynęli. Statek widmo? "Dryfujące po morzach opuszczone statki należą do ich znalazców". Ta myśl nurtowała także kapitana, gdy po lodzie dostali się na pokład statku widma. Nie było na nim żywej duszy. Zesztywniały takielunek pękał przy byle dotknięciu, rozsadzone zbiorniki w ładowniach straszyły wyglądem, a wszelkie metalowe wyroby pokrywała gruba warstwa rdzy. Grotmaszt był roztrzaskany. Z farby niewiele zostało, złaziła olbrzymimi płatami.

2. Nakładca jest obowiązany przejawiać troskę o bezpieczne i higieniczne warunki wykonywania pracy, wydawać polecenia usuwania stwierdzonych uchybień w tym zakresie i kontrolować wykonanie tych poleceń oraz współdziałać przy wykonywaniu zarządzeń i zaleceń wydawanych przez organy nadzoru nad warunkami pracy. 1. Jeżeli praca nakładcza wykonywana jest w lokalu mieszkalnym wykonawcy, nakładca nie może powierzać prac, których wykonywanie jest szkodliwe dla zdrowia wykonawcy lub jego współmieszkańców. 2. Dostarczane przez nakładcę surowce, materiały, maszyny i inne urządzenia techniczne powinny odpowiadać wymaganiom bezpieczeństwa i higieny pracy. 3. Jeżeli praca nakładcza wykonywana jest w pomieszczeniach pracy należących do nakładcy, stosuje się przepisy działu dziesiątego Kodeksu pracy, z zastrzeżeniem § 23-25.

- W treści sądowego wyroku nie znalazła się informacja o tym, że tak ma się stać - dodaje. - Nie ma więc chyba podstaw do takich roszczeń. W 2002 roku Rada Miasta podjęła decyzję o zmianach zasad sprzedaży mieszkań komunalnych w budynkach, w których jest od jednego do czterech lokatorów. Nie chodziło o ich stan techniczny, ale o wielkość budynku . Innym z argumentów było to, że domy te stoją zazwyczaj w atrakcyjnych dzielnicach o niskiej zabudowie, na bardzo ładnych działkach. Rada ograniczyła ulgi także potencjalnym kupcom komunalnych lokali płacącym czynsz wolny, którzy zajmują duże najczęściej ponad 100-metrowe mieszkanie.

- Nic nie wiedzieli - mówi. - W dodatku poinformowano mnie,że nawet nie byli tego dnia na ul. Płockiej. Oficer skierował mnie do komisariatu przy ul. Wólczańskiej, ale tam też niczego się nie dowiedziałem. Ani akordeonu, ani nawet wzmianki, że policja była w mojej kamienicy. Kolejne telefony i prośby o pomoc nic nie dały. Pan Waldemar słyszał, że akordeonu nie ma, nikt go nie brał, a 2 maja żadnego policjanta na ul. Płockiej nie było. Tymczasem sąsiadka zaklina się,że na policję dzwoniła, a parę innych osób widziało, jak policjanci pakowali instrument do radiowozu.

- Pan prezydent prosi zaczekać. - Czy tam ktoś jest? - Nie, panie doktorze. Murek spojrzał nań pytającym wzrokiem, lecz Więcek wbił oczy w biurko. Dwie maszynistki pod ścianą zerkały zaciekawione w stronę Murka. Zaczął chodzić po pokoju. Minęło pięć minut, dziesięć. Czuł, że maszynistka nie spuszczają zeń oczu. - Może pan doktor spocznie? - podsunął mu krzesło Więcek. - Nie, dziękuję. Starał się zachować spokój, lecz przychodziło mu to z trudnością: - W tym musi coś być - powtarzał w myśli - musi coś być. Po kwadransie dzwonek zabrzęczał trzykrotnie i Murek natychmiast wszedł do gabinetu. Niewiarowicz z ponurą miną i jakby ociągając się, podał mu rękę zza biurka. - Dziwię się bardzo - zaczął oschłym tonem - że zaniedbuje pan swoje obowiązki. Nie mogę tolerować tego, bym musiał w godzinach urzędowych szukać swoich podwładnych po całym mieście. - Byłem w Izbie Skarbowej, panie...

Z prawej strony, w oddali, z białą czapą śniegu na wznoszącym się ponad dwa tysiące dwieście metrów nad poziom morza szczycie, majestatyczny masyw Hermonu. Bliżej, na ołowianoszarej skale, ruiny warowni, jak z posępnej baśni. Hen na południeFortyfikacje wznieśli krzyżowcy. Punkt wybrali doskonale, bo z murów wzrok sięgać musiał daleko, hen na południe, ku błękitowi owianego mgiełką jeziora Genezaret i po szczyty wzgórz Libanu na zachodzie. Żaden pieszy, żaden jeździec nie zdołałby się przemknąć niepostrzeżenie z Judei przez Galileę na północ, nad libańską rzekę zwaną dziś Bekaa. Strategiczne znaczenie tego miejsca doceniano też w naszych czasach, gdy biblijne ziemie zbrojnie podzielili między siebie przybyli tu z całego świata Żydzi i zasiedziali Arabowie. - Pojedź na wzgórza Golan. Sam się przekonasz, że nie możemy ich oddać Syryjczykom - powiedział mi spotkany w autobusie młody Żyd, emigrant z ZSRR.

- I nie wyrwiemy się z zaklętego kręgu powtarzających się sytuacji i emocji? - Niestety najbardziej ze wszystkiego zależy nam na tym, aby potwierdzało się to, co wyobrażamy sobie na temat świata. Gdy myślimy: "męczę się tak, jak zawsze się męczyłam, jak męczyła się moja matka i wszystkie kobiety, tak już jest", wtedy będziemy żyć tak, by potwierdzać to przekonanie. - Ciekawe, że wiemy, jakich mężczyzn nie chcemy - jeśli ojciec pił, chcemy trzeźwego, jeśli był tyranem -chcemy opiekuńczego, i tak dalej. Ale po czasie okazuje się, że trzeźwy też jest uzależniony, a opiekuńczy to tyran. Nie wystarczy chcieć?

Podczas pobytu w Wandzie Czyżycki wykorzystywał każdą chwilę, aby ogrywać się przy stole. Na efekty nie trzeba było czekać długo. W wieku 13 lat odniósł pierwszy sukces - został trzykrotnym mistrzem Polski - w grze pojedynczej, grze podwójnej (z Markiem Migaczem) i drużynowo (wraz z Wiesławem Leśnikiem i Arturem Samkiem) - w kategorii juniorów młodszych. - To był początek mojej reprezentacyjnej drogi. Dzięki zwycięstwom w mistrzostwach Polski juniorów młodszych zostałem zakwalifikowany do kadry Polski i pojechałem na mistrzostwa Europy do Czechosłowacji. Niesamowitym przeżyciem było ubranie po raz pierwszy koszulki z orzełkiem na piersi. Tego nie da się opisać. Miałem wtedy 14 lat - wspomina z rozrzewnieniem.

WicemarszalekAndrzejChronowski: Przystępujemy do głosowania nad poprawką dwudziestą trzecią. Jest to poprawka komisji poparta przez połączone komisje. Ma na celu wyeliminowanie przyznanego lekarzowi orzecznikowi ZUS uprawnienia do żądania uzupełnienia badań będących podstawą orzeczenia o czasowej niezdolności do pracy przez lekarza, który wystawił zaświadczenie lekarskie. Poprawka zapewnia jedynie możliwość żądania przez lekarza orzecznika ZUS udostępnienia dokumentacji medycznej lub udzielenia wyjaśnień, informacji w sprawie ubezpieczonego. WicemarszalekAndrzejChronowski: Proszę o naciśnięcie przycisku obecności. WicemarszalekAndrzejChronowski: Kto z państwa senatorów jest za przyjęciem tej poprawki, proszę o naciśnięcie przycisku "za" i podniesienie ręki. WicemarszalekAndrzejChronowski: Kto jest przeciw? WicemarszalekAndrzejChronowski: Kto się wstrzymał od głosu? WicemarszalekAndrzejChronowski: Proszę o podanie wyników głosowania. WicemarszalekAndrzejChronowski: Na 87 obecnych senatorów 84 głosowało za, 2 - przeciw, 1 wstrzymał się od głosu. ( Głosowanie nr 15). WicemarszalekAndrzejChronowski: Stwierdzam, że Wysoki Senat poprawkę przyjął.

Na konto na pewno nie wpłynęłaby ani jedna złotówka. W 1991 r. rodzice Janusza rzeczywiście giną w wypadku samochodowym, pozostawiając mu w spadku dom, samochód, obrazy i pieniądze. W 1993 r. Janusz staje się Anną. Rozwód z fikcyjną włoską żoną został przeprowadzony zaocznie, na koszt włoskiego państwa. PIEKŁO SAMOTNOŚCIW 1994 r. Anna wraca do Polski i rozpoczyna nowe życie. - Pracuję we włoskiej firmie. Nikt tam nie wie, że byłam mężczyzną. Nikt też nie wie, jak jestem samotna. Podrywam facetów, chodzę z nimi do łóżka, ale prawdziwa miłość wymaga przyznania się do swojej przeszłości. A ja się boję, że wtedy zostanę odrzucona. Może dlatego zgodziłam się na wywiad w gazecie. Dowiedzą się od kogoś innego. Jej wielkim marzeniem jest dziecko. Transseksualiści są bezpłodni. Polskie prawo nie zabrania ludziom ze zmienioną płcią adoptować dzieci. W praktyce jest to jednak niemożliwe.

2. W samorządowych instytucjach kultury, których wykaz określi, w drodze rozporządzenia, minister właściwy do spraw kultury i ochrony dziedzictwa narodowego, biorąc pod uwagę ich znaczenie dla kultury narodowej, wyłonienie kandydata na stanowisko dyrektora następuje w drodze konkursu, z zastrzeżeniem ust. 3.3. Minister właściwy do spraw kultury i ochrony dziedzictwa narodowego może wyrazić zgodę na powołanie na stanowisko dyrektora, bez przeprowadzenia konkursu, kandydata wskazanego przez organizatora. 4. W celu przeprowadzania konkursu, o którym mowa w ust. 2, organizator powołuje komisję konkursową w składzie:1) trzech przedstawicieli organizatora,2) dwóch przedstawicieli ministra właściwego do spraw kultury i ochrony dziedzictwa narodowego,3) dwóch przedstawicieli zakładowych organizacji związkowych reprezentatywnych w rozumieniu art. 241^25a Kodeksu pracy, działających w tej instytucji kultury,4) dwóch przedstawicieli stowarzyszeń zawodowych lub twórczych właściwych ze względu na zakres działania tej instytucji kultury.

Karykatury takie pojawiały się dość często, mimo że po 1934 roku, po podpisaniu polsko-niemieckiej deklaracji o nieagresji, cenzura, stosując się do wytycznych linii polskiej polityki zagranicznej - tzw. polityki równych odległości, robiła, co mogła, by wyeliminować antyniemieckie elementy w publikacjach satyrycznych. Jak wykazują powyższe przykłady, nie do końca się jej to udawało. Analogicznie było i w samej Rzeszy. "Mucha" z 1938 roku pokazuje wnętrze restauracji, w której hitlerowiec zjada na obiad Czechosłowację i Austrię, a Anglik kelner podaje mu półmisek z Togo i Kongiem, czemu Francja przygląda się zza szyby w niemej asystencji. Jest to jedna wielka aluzja do polityki "niedrażnienia" Niemiec.

Kochana Moja Marysieńko, przesyłam Ci list od Żanki (zdaje się), który był zamierzony pewnie na twoje imieniny, a przyszedł dopiero dziś rano. Wczoraj dojechaliśmy szczęśliwie i dość prędko, bo nie było na drodze samochodów, położyłem się zaraz do łóżka, najadłszy się aspiryny i napiwszy się herbaty. Mocno się spociłem i dzisiaj czuję się lepiej, chociaż kaszlę potwornie. Jasio spał całą drogę w nogach Zosi i za nic nie chciał usiąść obok niej na siedzeniu. Dzisiaj tutaj śliczna pogoda, a u was czy nie leje? Co robi Jacques i Suzanne? Ucałuj serdecznie ciocię Helę i Teresę małą moją.

Podobnie bezosobowi byli kaprale znęcający się nad klerykami w czasie odbywania służby wojskowej. To tylko funkcjonariusze systemu. Nawet pani prokurator, która w stanie wojennym oskarża strajkujących robotników, nie może mieć najmniejszych ludzkich skrupułów. (Czy rzeczywiście w latach 80. w gabinetach prokuratorskich wisiały portrety Dzierżyńskiego?). Wprawdzie padają z ekranu nazwiska ówcześnie rządzących, ale film nie ma intencji rozrachunkowych, nie jest wymierzony w konkretne osoby. Dramat rozgrywa się na płaszczyźnie moralnej. Od pewnego czasu pojawiają się nowe sensacyjne wersje zabójstwa księdza Jerzego, podważające fakty ustalone podczas śledztwa i rozprawy sądowej w połowie lat 80. (Chodzi m.in. o trop radziecki i rolę kierowcy wiozącego księdza na jego ostatnią mszę). Autor filmu nie wziął tych rewelacji pod uwagę. Zabójstwo księdza pokazane jest naturalistycznie i wstrząsająco. Gdyby szukać do tej sceny inspiracji w filmach religijnych, byłaby to pewnie "Pasja" Gibsona.

ZARZUTÓW PRZYBYWAŁONa kolejnych posiedzeniach Wydziału Dyscypliny Mirosław Stasiak już się nie pojawił. Reprezentował go pełnomocnik. Po kolejnych zeznaniach zatrzymanych sędziów i działaczy zwiększała się liczba zarzutów pod adresem KSZO. - Jest ich około trzydziestu - powiedział nam dzień przed ogłoszeniem decyzji mecenas Michał Tomczak, przewodniczący Wydziału Dyscypliny. Taką samą liczbę zarzutów postawiono drugoligowemu Górnikowi Polkowice. Ten klub, podobnie jak KSZO, otrzymał karę degradacji o jedną klasę rozgrywkową, a ponadto będzie musiał zapłacić 50 tysięcy złotych grzywny i zacznie sezon z dziesięcioma punktami ujemnymi. Trzeba też zaznaczyć, że konsekwencje udziału w aferze korupcyjnej poniesie tylko drugoligowy zespół KSZO. Rezerwy KSZO II Polvat, występujące w klasie okręgowej, mimo że jest to ten sam klub, nie zostaną zdegradowane. Kary będą obowiązywać od następnego sezonu.

Dojazd. Najprościej dojechać autobusem do Suczawy, stolicy tego regionu (około 70-80 zł w obie strony). Czas podróży około 16 godzin. Należy liczyć się z kilkugodzinnym postojem na granicy ukraińsko-rumuńskiej. Drugą możliwością jest podróż pociągiem z Przemyśla lub Lwowa do Suczawy. To rozwiązanie jest trochę tańsze, lecz mniej komfortowe. Transport lokalny. Po Bukowinie najlepiej jest oczywiście poruszać się pieszo górami. Bardzo dobrze działa też komunikacja autobusowa, którą łatwo dojechać do niemalże wszystkich dostępnych wiosek, oraz kolejowa, która łączy wszystkie miejscowości na trasie Suczawa-Vatra-Dornei. Zakwaterowanie. Infrastruktura turystyczna jest tu pojęciem prawie nieznanym. Dzięki temu ziemie te są wymarzonym miejscem dla turystyki trampingowej. Namiot jest więc tu niezbędną częścią wyposażenia. Jeżeli jednak ktoś woli luksusy, może skorzystać z usług hoteli. Znajdują się one tylko w co większych miasteczkach, takich jak Suczawa, Kimpulung Moldovenesc, Gura Humorului czy Vatra Dornei, ale także w kompleksach klasztornych.

Stereotyp Kierkegaarda ukazuje go jako dziewiętnastowiecznego prekursora albo twórcę egzystencjalizmu czy też filozofii egzystencjalnej XX stulecia, choć ani on sam, ani żaden inny znany filozof, oprócz Sartre'a, nie stosował do siebie nazwy "egzystencjalizm"; mówili jednak o filozofii egzystencji. Kierkegaard wzdrygnąłby się z odrazą na wieść, że miałby być wplątany w jakiś "-izm" i w ogóle uchodzić za filozofa. Ale wiedział już, kto będzie jego dziedzicem: figura najbardziej dlań odpychająca, mianowicie profesor uniwersytetu. Pisma jego, często mgliste, rozwlekłe, nużące, najeżone poetyckimi powtórzeniami, są najoczywiściej tak zrobione, by niepodobna było ich streścić w mowie filozofów. Są to raczej zawiłe aluzje aniżeli wykłady.

Większa chęć na flirtNieoczekiwanie wyszło na jaw, że czakram ma jeszcze inne działanie. Mężczyźni w sile wieku twierdzą, że po zwiedzeniu zamkowej baszty lub po krótkim choćby pobycie w jej pobliżu znikają ich problemy z... potencją i rośnie ich chęć do obcowania z płcią odmienną. Z tego jasno wynika, że czakram działa jak afrodyzjak. Jeden z naszych Czytelników do tego stopnia uzależnił się od regularnego o wzmocnienia tajemniczym gruczołem, że zimą, gdy trudno było przedostać się pod Mysią Wieżę (zaspy!), zatelefonował ze skargą do "Pomorskiej". - Przecież ja muszę - dowodził. - Tylko to mi pomaga...

- To typowa ekstrawagancja. Decydują się na to osoby o pięknym uzębieniu, które w ten sposób chcą jeszcze bardziej podkreślić ładny uśmiech. Jest to dosłownie biżuteria: złote serduszka czy łezki, czasem z diamentem, czy rubinem w środku, naklejane na zęby za pomocą środków używanych w stomatologii. Dla zębów jest to nieszkodliwe i jeśli tylko posiadaczowi tych ozdób znudzą się, bez problemu można je usunąć. Sporo młodych łodzian pyta się o to, ale jak dotąd, nikt się jeszcze nie zdecydował. *

I poszli krzycząc; długo po dolinie Odgłos tryumfu i radości bije: "Konrad niech żyje, Wielki Mistrz niech żyje! Niech żyje Zakon! niech pogaństwo zginie!" Halban pozostał mocno zamyślony, Na wołających okiem wzgardy rzucił, Spójrzał ku wieży i cichymi tony Taką piosenkę odchodząc zanucił:[PIEŚŃ]Wilija, naszych strumieni rodzica, Dno ma złociste i niebieskie lica; Piękna Litwinka, co jej czerpa wody, Czystsze ma serce, śliczniejsze jagody. Wilija w miłej kowieńskiej dolinie Śród tulipanów i narcyzów płynie; U nóg Litwinki kwiat naszych młodzianów, Od róż kraśniejszy i od tulipanów. Wilija gardzi doliny kwiatami, Bo szuka Niemna, swego oblubieńca; Litwince nudno między Litwinami, Bo ukochała cudzego młodzieńca. Niemen w gwałtowne pochwyci ramiona, Niesie na skały i dzikie przestworza, Tuli kochankę do zimnego łona, I giną razem w głębokościach morza. I ciebie równie przychodzień oddali Z ojczystych dolin, o Litwinko biedna! I ty utoniesz w zapomnienia fali, Ale smutniejsza, ale sama jedna.

Portale mogą być horyzontalne lub wertykalne. Portale horyzontalne, na przykład takie jak Wirtualna Polska czy Onet, są wielotematyczne: podają wiadomości, informacje kulturalne, prognozę pogody itp. Oferują też często dodatkowe usługi (na przykład zakupy internetowe, darmowe konta e-mail, katalogi ciekawych stron WWW). Natomiast portale wertykalne - tak zwane wortale - koncentrują się na jednym zagadnieniu, np. na muzyce, motoryzacji, turystyce lub jeszcze na czymś innym. Tabela 3.1 prezentuje adresy niektórych z portali - może znajdziesz coś dla siebie.

- Skoro grałem w krakowskich derbach, to w każdych innych nic nie powinno mnie już zaskoczyć - twierdzi Przytuła. - Zresztą te trójmiejskie mają też podwawelskie odniesienie. Przecież Cracovia trzyma z Arką, a Wisła z Lechią. Zapowiada się więc ciekawe spotkanie. Jeszcze niedawno wydawało się, że mogę co najwyżej kibicować kolegom w tym spotkaniu. Zapowiadało się, że całą jesienną rundę spotkań będę miał z powodu kontuzji, z głowy. Tymczasem mam za sobą 45 minut meczu w Jastrzębiu i mimo, że graliśmy tam słabo, przegraliśmy, to ten mój boiskowy test, po wielu miesiącach przerwy, wypadł nawet obiecująco. Jestem zdrowy i do dyspozycji trenera na dzisiejsze spotkanie - zapewnił Przytuła.

Wapń jest pierwiastkiem niezbędnym do prawidłowego funkcjonowania wszystkich komórek i narządów. Jest tzw. pierwiastkiem kostnym, bowiem w kościach znajduje się aż 90 proc. jego całkowitej obecności w organizmie. Kiedy maleje ilość wapnia przyjmowanego wraz z pożywieniem, wówczas zaburzeniu ulega jego wchłanianie i w organizmie powstają mechanizmy nasilające uwalnianie wapnia z kości. Szczytową masę kostną osiągamy do 30 roku życia, czyli ok. 10 lat po zakończeniu wzrastania. Po około 20 latach wapnia zaczyna nam ubywać i wtedy trzeba sobie pomóc. Wszystko zatem zależy od zapasów wapnia, jakie zgromadziliśmy w młodości.

Pionier polskiego prywatnego biznesu lotniczego inż. Edward Margański patrzy na problem polskiego lotnictwa z szerszej perspektywy. Po wielu latach pracy w przemyśle lotniczym i nad dziesiątkami konstrukcji w 1986 r. założył w Bielsku-Białej własną firmę - Zakład Remontów i Produkcji Sprzętu Lotniczego, pierwszy prywatny zakład lotniczy w Europie Środkowej. To w tej fabryczce powstał szybowiec akrobacyjny SWIFT oraz pierwszy na świecie dwumiejscowy szybowiec akrobacyjny MDM-1 Fox, na którym Jerzy Makuła zdobył w 1993 r. mistrzostwo świata.

Smak w istocie nie jest kwestią indywidualnego wyboru, lecz wytworem systemu społecznego. Faworyzowane jest to, co trudniej dostępne. Gdy zainwestuję w odpowiednie wykształcenie, zyskam odpowiedni gust - a wraz z nim prestiż i wyższą pozycję społeczną, które mam szansę spieniężyć, otrzymując dzięki nim lepszą pracę itp. Posiadając wiedzę na temat sztuki, którą obejrzałem niedawno - a wraz ze mną kilkaset innych osób - na społecznej drabinie sytuuję się wyżej, niż poznając film, który w kinie zobaczyło stukrotnie więcej widzów. W trakcie edukacji wpaja się nam hierarchię zachowań: wizyta w teatrze ceniona jest wyżej niż w kinie, na stadionie czy zlocie fanów. Stając się miłośnikiem jednego, odróżniam się od miłośników czegoś innego.

Kto jest winien? Zdaniem specjalistów ubezpieczeniowych poważnym błędem większości klientów, tak kiedyś, jak i teraz jest to, że tylko 2 proc. ludzi czyta umowę ubezpieczeniową przed jej podpisaniem. Stąd w chwili, gdy klient nie miał już pieniędzy na życie i przypomniał sobie o polisie, z której mógłby w trudnej sytuacji finansowej skorzystać dowiadywał się w siedzibie towarzystwa, o tak zwanym współczynniku wartości wykupu polisy. Innymi słowy, nie dostawał tego co wpłacił. Rozżalony, czuł się oszukany przez towarzystwo, które z kolei tłumaczyło się taką, a nie inną umową. Tak więc, po części sami odpowiedzialni jesteśmy za złą lokatę naszych pieniędzy. Oczywiście polemizowanie, czy polisa np. na życie jest potrzebna czy nie jest stratą czasu, bo każdy rozsądny człowiek przyzna, że jest konieczna, ale tylko pod warunkiem, że nas na to stać. Oferty towarzystw ubezpieczeniowych zakładają dziś łączenie wielu produktów, np. zdrowotno - emerytalno - życiowych, byleby tylko skusić klienta.

Niezmienny jednak pozostaje fakt, że zawsze przed podpisaniem nawet najkorzystniejszej z punktu widzenia agenta umowy należy ją bardzo dokładnie przeczytać i skonsultować ze specjalistami z innych towarzystw. Analitycy rynku ubezpieczeń zgodnym chórem potwierdzają zastój, a nawet powolny upadek imperium ubezpieczeniowego w Polsce. I nie tylko dlatego, że nie przybywa nowych klientów, ale przede wszystkim dlatego, że wieloletni masowo rezygnują. Pozostaną więc najsilniejsze i najlepiej działające firmy ubezpieczeniowe. Czy będzie lepiej dla nas, przyszłych klientów?

Referendum jest ważne, jeżeli wzięło w nim udział co najmniej 30% ogółu uprawnionych do głosowania (w przypadku Siedlec to ok. 18000 osób). Wynik referendum jest rozstrzygający, jeżeli za jednym z rozwiązań w sprawie poddanej pod referendum oddano więcej niż połowę ważnych głosów. Jeżeli referendum zakończy się wynikiem rozstrzygającym w sprawie poddanej pod referendum, organ stanowiący jednostki samorządu terytorialnego niezwłocznie podejmie czynności w celu jej realizacji. W terminie 7 dni od dnia podania wyników referendum do wiadomości publicznej, każdy uprawniony do wzięcia w nim udziału mieszkaniec danej jednostki samorządu terytorialnego może wnieść protest, jeżeli dopuszczono się naruszenia przepisów ustawy, a naruszenie to mogło wywrzeć istotny wpływ na wynik referendum.

H: Tak wpadłem przy okazji do pana, bo przejeżdżałem w pobliżu. Ale chyba tak źle nie jest. Jacyś klienci przychodzą... K: Tam tacy klienci, macanci i oglądacze... H (coraz bardziej speszony): Wie pan, bo ja taką sprawę mam. Chciałem zapytać o te pieniążki za ostatnią fakturkę, bo jest tam chyba jakaś zaległość... K: A to tam taki drobiazg. W najbliższym czasie zapłacę... H (z nadzieją w oczach): Dobrze by było. A kiedy mniej więcej? K: Na dniach. H (z ulgą w głosie): No to dziękuję. Do widzenia. W opisanej rozmowie, biorąc pod uwagę windykacyjny cel spotkania, handlowiec popełnił następujące omówione niżej błędy:Zdrobnienia, ogólniki i pobożne życzenia

- Samorząd jest tym organem, który w największy sposób zmienia oblicze regionu, a w szczególności naszego województwa. Pozostanę wierny ideałom samorządności i będę sprzyjał wszystkim samorządowym inicjatywom - zapewnia Roman Zaborowski. Wojewoda pomorski spotkał się z Andrzejem Krzysztofiakiem, burmistrzem miasta, oraz Jerzym Godzikiem, starostą kwidzyńskim, rozmawiając między innymi na temat planowanych inwestycji, które mają być finansowane ze środków unijnych. Roman Zaborowski zwiedził miasto oraz zakłady papiernicze International Paper Kwidzyn S.A.

Teoria wolnych królewskich była produktem wyobraźni historycznej związanej z klimatem umysłowym lat trzydziestych i czterdziestych XX w. Twórcom tej koncepcji nieraz wytykano wpływ tamtych doświadczeń na ich sposób myślenia, a także przypominano ich polityczną aktywność w III Rzeszy49. Okoliczności te, niewątpliwie istotne dla historii kultury XX w., nie mają jednak znaczenia dla weryfikacji tez o ustroju średniowiecznych społeczeństw. Każdy sposób myślenia o przeszłości wiąże się z jakimś sposobem wartościowania i rozumienia współczesnego świata. Rozbieżność sądów wartościujących, choćby w postaci odmiennych ocen ważności, jest zawsze obecna w sporach o interpretacje procesów historycznych. Dlatego spory te nie są do końca rozstrzygalne. Być może w takiej sytuacji, zamiast zarzucać fałsz wypowiedziom, które są wyrazem odmiennego poglądu na świat, należałoby raczej spisać protokół rozbieżności.

Niestety gospodarz i tak zemścił się na Soliku. Od razu przekazał go do niemieckiej komendy uzupełnień. Wcielono go do Wehrmachtu. Przez kilka miesięcy był szkolony w Szczecinku. Latem 1941 roku jego Zapasowy Batalion Piechoty 332 trafił na front wschodni w Estonii, potem skierowano ich pod Leningrad. – Byli tam Rosjanie z Syberii, którzy nie umieli czytać i pisać. Kazali o nich mówić nieprzyjaciel, ale przecież to bliźni był – mówi po latach. Armia radziecka była wtedy w odwrocie. Solik ze swoją kompanią stopniowo przesuwał się na wschód. Najpierw wypuszczali patrol, który sprawdzał najbliższe wioski i lasy. Jeżeli droga była czysta, wyruszali wszyscy.

W domu przypinam go do kolekcji i naklejam pod spodem łacińską nazwę, którą wykaligrafowałem z mozołem. Potem dowiaduję się z podręcznika, że taki na naszej szerokości nie występuje. Przejęzyczenie znowu zbija mnie z tropu. Jesień spędzam nad wodą, rozlaną wokół spławika. Szuwary, brzeg przeciwległy, droga biegnąca po wyniesieniu wzdłuż topól, tatarak, w którym pewne gatunki lubią buszować, nawet czajka, ostrzegająca swym krzykiem - to wszystko, w przepisanej dawce, ma uspokajać. Złowioną rybę wpuszczam z powrotem do wody, a przedtem mierzę ją i ważę, oznaczam i klasyfikuję. Niekiedy zdarza się, że dane się powtarzają, jakbym wyciągnął bliźniaka lub, co gorzej, tę samą, już raz zmierzoną. Staram się tym nie zrażać, nawet w ławicy okazy są jednostkowe.

I tak, nabrawszy ogłady wśród ryb i motyli, powoli wracam do świata tekstów i ludzi. Być może, nie zdobyłbym się na to ryzyko, gdyby nie moi mistrzowie, zawsze dodający otuchy. I oni odzyskiwali wiarę dzięki systematyce. Nigdy nie będę wypierał się wpływów, mimo że porównanie to jeszcze nie dowód. Zawdzięczam im wszystko i ostatecznym probierzem moich ingerencji będzie nieodmiennie pytanie, czy Es, czy S tak by napisał? Pytanie bez litości, wiem, że powinienem był więcej przerabiać, cierpliwiej - i kiedy sięgam do archiwum, prawie zawsze oblewa mnie rumieniec wstydu nad niedoskonałością wyrazu. Czasami jednak widzę, że zdanie wytrzymało próbę, jakby wyjęte z ich kanonu, z Zapisków albo Opowiadań - i wtedy czuję prawdziwą rozkosz, jak chciał Es, znak prawidłowej lektury, mrowiącej w krzyżu - chwilowa ulga, nagroda w ciągłej pogoni za niewyrażonym.

Ymir De facto już jest. Żadna głowa państwa w UE i chyba wogóle w Europie (nie licząc Rosji i Kuczmowskiej Ukrainy) nie zaprasza do swojego kraju Łukaszenki. Ostatnio czytałem wywiad z Aleksandrem w jakiejś rosyjskiej gazecie. Tłumaczył tam, że rzadko bywa za granicą, bo Białorusini źle znoszą jego nieobecność w krajuJarpen Zigrin Ciekawe usprawiedliwienie może boi się rewolucji podczas jego nieobecności tak, że nie będzie miał gdzie wracać?

"Jak się pan dziś miewa?" – Epiphany, jamajska pielęgniarka Pyta Johna Lesniaka, osiemdziesięcioletniego Sklerotyka Z przetrąconym kręgosłupem, cukrzycą, rakiem Pęcherza i setką Pomniejszych chorób. "Jak się miewam? Wprost wspaniale… Gdybyś mogła, dziecinko, zerknąćCo to za okropna plama wyskoczyła mi wczoraj Na kolanie…" "Lama? Niemożliwe!" "Plama, plama Kochanie…" "Ach tutaj – nic takiego super, zwykłe podtarcie. Torbiel Na mocz, którą pan nosi, podciera skórę. Jak wysmarujemy kremem, Zaraz zacznie się golić." Biedny John Lesniak siorbieNosem, duma i mówi skrzeczącym sopranem: "Co ja to chciałem… W każdym razie, dobrze, że moje kolano Jest całe…" Zostawiam ich w pokoju i wychodzę na werandę w objęcia Ciepłego listopada. Pracuję tu miesiąc, a nie znam nazwy tego drzewa, które rośnie Przed domem. Zresztą, nic by nie pomogło, nawet gdybym mu ją nadał.

1. Kontrolujący podlega wyłączeniu od udziału w kontroli, na wniosek lub z urzędu, jeżeli wyniki kontroli mogą dotyczyć jego praw lub obowiązków albo praw lub obowiązków jego małżonka lub osoby pozostającej z nim faktycznie we wspólnym pożyciu, krewnych i powinowatych do drugiego stopnia albo osób związanych z nim z tytułu przysposobienia, opieki lub kurateli. Powody wyłączenia kontrolującego trwają mimo ustania małżeństwa, wspólnego pożycia, przysposobienia, opieki lub kurateli. 2. Kontrolujący podlega wyłączeniu również w razie zaistnienia w toku kontroli okoliczności mogących wywołać uzasadnione wątpliwości co do jego bezstronności. 3. O wyłączeniu decyduje jednostka kontrolująca. 1. Kontrolujący dokonują ustaleń stanu faktycznego na podstawie zebranych w toku kontroli dowodów. 2. Dowodami są w szczególności: dokumenty i inne nośniki informacji, zabezpieczone rzeczy, opinie biegłych, wyniki oględzin, jak również pisemne wyjaśnienia i oświadczenia. 3. Zebrane w toku postępowania kontrolnego materiały dowodowe kontrolujący odpowiednio zabezpieczają.

Dla odróżnienia trzech kwarków od siebie wprowadzono ich własność, którą nazwano zapachem (w języku angielskim flavor). Zapachy trzech kwarków otrzymały oznaczenia literowe u, d i s od angielskich słów up - górny, down - dolny i strange - dziwny. Aby można było z trzech kwarków utworzyć różne bariony, a z par kwark-antykwark różne mezony, mające ładunki równe całkowitym wielokrotnościom ładunku elementarnego e, kwarki muszą mieć ładunki wyrażające się przez e liczbami ułamkowymi: antykwarków mają znaki przeciwne.

- Oprócz pielęgniarek i rehabilitantów pracuje u nas bezinteresownie grono wychowawców, pań przygotowujących posiłki, studenci, licealiści, uczniowie szkół policealnych. Współpracują z nami lekarze, a także dzieci, uczniowie szkół podstawowych ze Skarpy, którzy m.in. przygotowują wspaniałe Wigilie i akcję świątecznej pomocy. Natomiast finansowo zabezpiecza naszą pracę dotacja, jaką otrzymujemy z budżetu miasta za pośrednictwem Wydziału Zdrowia i Opieki Społecznej Urzędu Miejskiego, oraz umowa na nasze usługi podpisana przez nas jako niepubliczną jednostkę opieki zdrowotnej z Kasą Chorych. Otrzymujemy poza tym doraźną pomoc od osób indywidualnych, a ostatnio PFRON ufundował dla nas samochód. - Dlaczego "Caritasowi" w Polsce zależy w ogóle na prowadzeniu działalności charytatywnej, skoro fundusze na ten cel często pochodzą ze źródeł zewnętrznych?

W żadnym wypadku! Proszę pani, Norbercik to złote dziecko. Uczynny, dobrze wychowany, czuły i troskliwy domator. Ale żadna tam ciapa! Tenis, jazda konna, golf... Pływanie. Trzy języki obce: włoski, francuski i hiszpański. O angielskim nie mówię, bo to już nie jest język obcy. Pech chciał, że na drugim roku studiów zakochał się z wzajemnością w tej Klaudii. MAGDA:Ile języków obcych? WALDEMAR:Mówiłem trzy plus angielski. MAGDA:Pytałam o Klaudię.

8. Aby przeglądnąć kolejną stronę trafień, przewiń dokument do końca i kliknij numer strony lub kliknij odnośnik Następna (rysunek 3.2). 9. Jeśli lista wyszukanych pozycji jest zbyt obszerna, kliknij łącze Szukaj w wynikach (rysunek 3.3). 10. Kłopot z nadmiarem wyszukanych dokumentów najczęściej wynika ze zbyt ubogiej listy słów kluczowych. Dodaj w oknie, które się ukaże, jedno lub dwa dodatkowe słowa kluczowe i kliknij przycisk Szukaj w wynikach (rysunek 3.4), a liczba rezultatów wyszukiwania powinna się zmniejszyć.

SLD miota się teraz w sidłach, które sam zastawił. Nie naprawi finansów państwa bez odcięcia się od populistycznych haseł, jakie chętnie umieszczał na swoich sztandarach. Nie zrobi tego także bez przekonania do reform części opozycji, której większość już dawno przelicytowała go w trosce o ubogich. Zaś wątpliwe jest, aby jej odpowiedzialna część poparła pakiet wicepremiera, który - wbrew jego zapowiedziom - nie ma szans przyczynić się do przyspieszonego rozwoju gospodarki. Dlatego pakiet nie uzyskał poparcia ministra gospodarki. Nic dziwnego, że Sojusz nie bardzo wie, co ma z tym fantem zrobić, mimo wyrazów ogólnego poparcia, wygłoszonych przez prezydenta po specjalnie zwołanej w tym celu Radzie Gabinetowej. To się musiało zemścić

sp2: szok !.. sp1: tak że Kasia widzisz. a nie bo w masz tego nie ? w masz ? sp0: wiesz cosp1: a myślałaś. myślałaś o tym ? sp0: kiedyś myśleliśmy o są bardzo duże opłaty. bo to jeszcze oprócz tego że do zakładu energetycznego to oprócz tego się płaci za dzierżawę pasa drogowego. i płacisz tak. generalnej dyrekcji dróg. właśnie z nią mam problemy. do powiatu do urzędu miasta. bo każda droga do kogo innego należy. sp1: no jakie problemy ? co oni teraz stwarzają ? że co podlega ?

- Ta praca to nigdy niekończąca się historia, praktycznie przerywana jedynie biologicznymi koniecznościami. Zajmujemy się pełną gamą spraw, od prywatnych po doradztwo prawne firmom zagranicznym i mediacje. Ta różnorodność sprawia, że nie popada się w męczącą rutynę, bo raz trzeba wysłuchać całej historii życia klienta, innym razem poznawać tajniki działania największych firm. Zwykle pracuję od 8.30 do 20.30, ale bywa, że i do północy. Najwspanialsze w tym zawodzie jest to, że każda sprawa jest inna. A fakt, że biorę na siebie odpowiedzialność, czasem ogromną, nie paraliżuje, ale - przeciwnie - pobudza do pracy, daje możliwość kreatywnego działania. Nie odczuwam więc z reguły zmęczenia - poza fizycznym - nowe, trudne wyzwania nakręcają mnie.

Adres do niedawna był znany głównie osobom nadużywającym alkoholu. Gdy zlikwidowano izbę wytrzeźwień, pozostała przy ul. Pocztowej noclegownia. Ale warunki były w niej spartańskie. Teraz to się zmieni. Dwupiętrowe łóżka, małe pokoiki, zaduch i ciasnota; wałbrzyska noclegownia dawała tylko dach nad głową. W ciągu dnia trzeba było ją opuścić i wędrować po mieście. Najgorzej było zimą, gdy bezdomni nie mieli gdzie się schronić przed mrozem, bo w mieście nie było schroniska ani domu dziennego pobytu. Warunków przebywania w noclegowni nie można było poprawić. Dopiero teraz pojawiła się taka szansa. – Napisaliśmy program stworzenia przy ul. Pocztowej centrum, gdzie zajmowalibyśmy się nie tylko bezdomnymi, ale także osobami, które nie radzą sobie w życiu –mówi Krzysztof Czaja, zastępca dyrektora Miejskiego Ośrodka Pomocy Społecznej. W schronisku można będzie przebywać przez cały dzień. Powstanie ponadto świetlica dla dzieci z okolic.

- No i znów pan mamrocze pod nosem. Powinien pan mówić wyraźnie i zmienić język na bardziej przyjazny. - Na jaki? - Przy-jaz-ny. Zgoda? - Słucham? - Powiedziałem "zgoda". Na następną sesję musi się pan koniecznie nauczyć tego słowa, bo będziemy budować zdania z jego udziałem. A w domu proszę w zeszycie napisać sto razy: "Lubię Stefka Niesiołowskiego i Bronka Komorowskiego". Prezes Kaczyński przyznał, że to na razie dla niego za trudne. Ale obiecał, że chętnie doda sobie roboty i napisze dwieście razy "Nie lubię Stefka Niesiołowskiego i Bronka Komorowskiego?".

W tej celi siedział młody kijowianin, Walenty (nie pomnę nazwiska) o wielkich, pięknych, kobiecych oczach. Był sterroryzowany śledztwem. Był to na pewno jasnowidz, może tylko dzięki ówczesnemu swemu podnieceniu. Nie jeden raz krążył rankami po celi i mówił: dziś wezmą ciebie i ciebie, widziałem we śnie. I brali! Właśnie tych! Zresztą dusza więźnia tak skłonna jest do mistyki, że na jasno widzenie reaguje prawie bez zdziwienia. 27 lipca Walenty podszedł do mnie: -"Aleksandrze! Dziś kolej na nas". I opowiedział mi swój sen ze wszystkimi atrybutami snów więziennych: most nad ciemną strugą, krzyż. Zacząłem się pakować - i dobrze zrobiłem: po rannej herbacie wywołano nas obu. Cela żegnała nas serdecznymi życzeniami, wielu było przekonanych, że idziemy na wolność (z analizy naszych lekkich spraw to właśnie wynikało).

Wypadło z lodówkiJednak za komunizmu urazy jakby przymarzły. Kiedy w 1989 r. otwarto lodówkę, powróciły. Poszło o zbiorową oczyszczalnię ścieków, która miała obsługiwać obydwa miasta. Wymyślona w latach 80. była typowym przykładem komunistycznej gigantomanii, projektu realizowanego bez żadnych kalkulacji ekonomicznych i ekologicznych. Kiedy w 1990 r. odrodziła się samorządność, wybuchła wojna na ekspertyzy, kontrekspertyzy, opinie, odwołania do urzędów i ministerstw i odwołania od odwołań. Wreszcie wygrał Ostrów. Buduje własną oczyszczalnię. Przed wojną Ostrów był endecki, Kalisz socjalizujący. Dziś w pierwszym rządzi postsolidarność, w drugim postkomuniści. Na ścianie jednego z ostrowskich domów można jeszcze odczytać apel z ostatniej wiosny. To kibice miejscowej czwartoligowej Ostrovii wzywali wszystkich chuliganów miasta do godnego powitania chuliganów z Kalisza, kibicujących KKS Kalisz: "Dowalić Żydom". - Wybuchły największe zamieszki w historii Ostrowa - opowiada Jarosław Wardawy. - Policja musiała użyć kul gumowych.

Był to początek lat 90., a pod koniec tamtej dekady Hegarty założył zespół Antony and the Johnsons. Nazwa zespołu miała być hołdem dla Marshy Johnson, prostytutki, która prowadziła w Nowym Jorku schronisko dla gejów i transwestytów, dopóki nie została zamordowana. W 2000 r. zespół wydał swój pierwszy album. Płyta nie odniosła sukcesu komercyjnego, ale zwróciła uwagę prominentnego artysty nowojorskiej sceny rockowej Lou Reeda. "Kiedy pierwszy raz usłyszałem »Cripple and the Starfish« (piosenkę z debiutanckiej płyty - M.P.) - wyznał Lou Reed - poczułem obecność anioła". Niebawem do grona wielbicieli talentu Antony’ego dołączą Laurie Anderson, Diamanda Galas, a potem Marianne Faithfull, Björk, Bono i wiele innych osobistości z kręgu rockowej i nie tylko rockowej awangardy.

W 2005 r. Antony and the Johnsons wydają swój drugi album "I Am a Bird Now". Na okładce zdjęcie blond Venus w białej pościeli. To Candy Darling, transwestyta z otoczenia Andy’ego Warhola. Fotografia pochodzi z 1974 r., została wykonana na krótko przed śmiercią chorego na białaczkę Candy’ego. Lou Reed poświęcił mu swoją piosenkę "Candy Says", traktującą o nienawiści do własnego ciała. Na "I Am a Bird Now" Antony śpiewa piosenkę "For Today I Am a Boy": "Teraz jestem dzieckiem, teraz jestem chłopcem/Ale pewnego dnia dorosnę i będę piękną kobietą". Na każdym koncercie piosenka ta wywołuje aplauz. Jest znakomita i wspaniale zaśpiewana, słusznie uchodzi za megahit Antony’ego. Ale bywa też odbierana jako swego rodzaju manifest genderowej (gender to płeć kulturowa) wolności, jako wyznanie kogoś, kto nie chce być więźniem natury. Według wielu, stanowi ona dowód przynależności Hegarty’ego do kultury queer.

Coraz więcej mówi się o konieczności wprowadzenia w życie ustawy o ratownictwie medycznym oraz ustawy o sytuacjach kryzysowych. Znalazły się one wśród zadań priorytetowych Ministerstwa Zdrowia. Na tych fundamentach ma powstać zintegrowany system, który umożliwi skuteczniejszą pomoc poszkodowanym we wszelkiego rodzaju wypadkach. Jedną z istotnych kwestii jest określenie zadań, jakie będzie spełniać ratownik medyczny. Od tego powinien zależeć sposób rekrutacji oraz program kształcenia studentów tej specjalności. Podniesienie jakości nauczania poprawi prestiż zawodu ratownika medycznego.

Inna grupa kandydatów po prostu się do tego zawodu nie nadaje. Trudno sobie przecież wyobrazić drobną, szczupłą dziewczynę, prowadzącą przez 40 minut masaż serca albo dźwigającą po schodach otyłego pacjenta z zawałem. Mimo tak oczywistych przeszkód, nie można było przeprowadzać testów sprawnościowych na egzaminie wstępnym, gdyż było to niezgodne z rozporządzeniem ministra.

Inni faworyci mieli jeszcze mniej szczęścia. W biegu na milę 42-letnia Rosjanka Jekaterina Podkopajewa, która wystąpiła w roli "zająca" , pomagała pobić rekord Soni O'Sullivan. Irlandka nie pobiegła szybciej od rekordu i przegrała z Algierką Hassibą Boulmerką. Javier Sotomayor ukończył zawody w skoku wzwyż nie zaliczając żadnej wysokości (pierwsza porażka w sezonie). Zrzucił trzykrotnie poprzeczkę na wysokości 225 cm, tej samej, na której odpadł Artur Partyka. Przegrały też lądujące w błocie zamiast w piasku faworytki skoku w dal Heike Drechsler (7,01) i Jackie Joyner-Kersee (6,95). Pokonała je Inessa Krawiec (7,09).

O ile sprawa pejzażu i sceny rodzajowej znalazła się w ten sposób na obiecującej drodze, o tyle sprawa portretu pozostawia jeszcze niejedno do życzenia. Portrety malarskie i rzeźbiarskie pokazane na Wystawie Ogólnopolskiej jak i portrety, które mogliśmy oglądać na wystawach przodowników pracy, świadczą, że plastykom nie udało się dotychczas wyłamać z mieszczańskiej konwencji izolowania i neutralizowania jednostki ludzkiej, że nie potrafią jeszcze pokazać jej w konkretnej sytuacji, w konkretnym powiązaniu z otoczeniem, że wciąż jeszcze ciąży nad nimi dziedzictwo portretu reprezentacyjnego, pełnego sztuczności i nudy.

Krystyna Sroczyńska z Kongresu Polonii Kanadyjskiej:- Był moim przyjacielem. Największym, jakiego miałam. Nigdy nie spotkałam nikogo tak radosnego, żywotnego i pełnego zapału. Był bardzo życzliwy dla całego świata, dla ludzi, dla miejsc. Wiele podróżował, ale jeszcze więcej podróżował w wyobraźni, korespondując z całym światem. Miał znajomych w Chicago, Hongkongu, Australii, Pradze, Nowej Funlandii, na kanadyjskich Kaszubach. - On na tych Kaszubach, w sąsiedztwie rzeki Madavaska, nigdy nie był, choć bardzo chciał - mówi Charczuk. - Umówiliśmy się więc, że następnym razem już na pewno tam pojedziemy.

Wczoraj p. Kowalczyk potwierdził wiadomość Anielki. Polska ma należeć do strefy wpływów angielskich. Województwo lwowskie, tarnopolskie i stanisławowskie mają należeć do Polski. Nie spałam całą noc. Całą noc mówiłam: "Te Deum Laudamus". Biedny, męczeński Lwów zatopiony w beznadziejności. 16 II [1945]Krowa się cieli, więc nie mamy mleka, od dwu tygodni nie mamy też cukru i słoniny. Jerzy bardzo schudł, ja również trochę. Widać, że nawet najlepszy obiad nie wystarcza. Wciąż jeszcze nie ma kontaktu z Krakowem, mimo że są tu ludzie zainteresowani i obrotni. Pozostawałaby droga przez Lublin, gdzie może u jakiegoś profesora można by odpocząć. [...] Rozcięłam moje płótno i wyprałam połowę na plecak. Jutro zabiorę się do szycia. 19 [II 1945]

Fakt robienia przerw ma ogromny wpływ na proces zapamiętywania. Zwiększa się ilość punktów maksymalnych, czyli momentów, gdy najlepiej zapamiętujesz materiał. Ponadto, robiąc sobie przerwy, dajesz swojemu mózgowi czas na uporządkowanie zapamiętanych informacji na poziomie podświadomym. No i oczywiście odpoczywasz, co sprawia, że wracając do nauki po przerwie, masz na nią więcej energii oraz lepiej przyswajasz nowe informacje.

Zbliżenie Jerzego, zbliżenie Łukasza. Obaj są napięci. Po chwiliJERZYHAMUJĄC EMOCJENo co ja mam ci powiedzieć? Oczywiście, że nie tak sobie to wyobrażałem, że nie stało się dobrze... ale przecież wiem, że ty sam tego żałujesz. Przecież chciałeś dla Agnieszki zawsze jak najlepiej... chcesz dla niej jak najlepiej. To dlaczego mam być na ciebie zły? Ważne jest jak teraz będzie, czy... ŁUKASZBARDZO MOCNOPrzyrzekam ci, że nigdy z mojej strony Agnieszki nie spotka nic złego, że zawsze... jak tylko mi pozwoli, to dla niej i dla Kasi... One są dla mnie najważniejsze... JERZYWiem. Nie musisz mi tego mówić. Przez chwilę milcząJERZYChcesz wiedzieć dokładnie co mi... Patrzy na drzwi od gabinetuKuczyński powiedział? ŁUKASZNie. Poczekam niech sam mi powie. JERZYTa dziewczyna to...

Najczęściej w czasie pracy z programem Photoshop mamy do czynienia z tzw. obrazem rastrowym. Najogólniej rzecz biorąc, obraz widoczny na ekranie monitora składa się z pojedynczych, maleńkich punktów, zwanych pikselami. Każdy z pikseli może mieć odmienny kolor - współczesne systemy komputerowe (w tym prawdopodobnie także i Twój) pozwalają na korzystanie z palety liczącej ok. 16,7 milionów kolorów. Oznacza to, że pojedynczy piksel może mieć dowolny kolor ze wspomnianego zakresu. Piksele są zazwyczaj bardzo małe, dlatego oko ludzkie nie dostrzega każdego z nich, postrzegając je raczej jako jedną, większą całość. Zwykle układają się w większe grupy punktów o zbliżonych kolorach, co daje efekt płynnego przechodzenia jednego koloru w inny. Z tego powodu obrazy rastrowe, a więc zbudowane z pojedynczych pikseli, nazywane są również obrazami o jednolitej ciągłości barw.

– To zamknij oczy. – Podczas mycia? Bob wzruszał ramionami i pochylał się nad jedzeniem, jak zrobiłby każdy mąż humorzastej, oczekującej dziecka żony. Zagadka poczęcia nie dawała mu jednak spokoju, bo czasem zamyślał się nad talerzem; ale po lunchu wychodził znów do pracy, zostawiając Gun ze ślimakami, nadwrażliwymi zębami i ubranym we flagę masztem sąsiada. Przystupa zostawała i sprzątała sypialnię, gdzie nie było ani śladu uprawiania seksu, podobnie jak w pokoju państwa na Gotlandii. – Powiedziałaś już Bobowi? – dopytywała się Charlotta. – Tak, chociaż to jeszcze nic pewnego. I tak trwała ciąża Gun, przedmiot zazdrości innych „moms”, zwłaszcza Charlotty, której mąż był co prawda monstrualnie bogaty, ale Charlottę męczyło snucie się z drogimi, miodowymi pasemkami tylko między szkołą a domem.

Nowe przepisy powinny poprawić bezpieczeństwo na drodze. Sam także włączam światła za dnia, szczególnie poza miastem czy w lasach. Mam szary samochód i może być słabiej widoczny na drodze. Możliwe, że teraz mój samochód będzie spalał więcej paliwa, ale nie można patrzeć na to przez pryzmat oszczędności. To tak jakby lekarz przepisał mi lekarstwa a ja bym ich nie wykupił, bo żal pieniędzy. Tu idzie o życie. Sylwia JanickaJa zawsze jeżdżę na światłach. Przepisy, które właśnie weszły zbliżą nas do krajów Unii Europejskiej, gdzie w wielu krajach już się jeździ na światłach cały rok. Wiem, że już pojawiają się przeciwnicy tych zmian, ale z tego co wiem na zużycie żarówek i paliwa nie ma to większego wpływu.

Pojęć pustaki i luksfery używa się bardzo często wymiennie. Tymczasem są to dwa różne materiały. Luksfery składają się z jednej grubszej warstwy szkła. Pustaki natomiast mają dwie szklane warstwy, między którymi jest powietrze. Dzięki temu mają lepsze właściwości termoizolacyjne i mogą być stosowane w ścianach zewnętrznych. Parametry techniczneNowoczesne pustaki szklane mają dobre parametry techniczne. Współczynnik przewodzenia ciepła wynosi ok. 2,8, co ma znaczenie przy budowaniu ścian zewnętrznych bądź odgradzaniu pomieszczeń mieszkalnych, od np. nieogrzewanych korytarzy. Przepuszczalność światła w przypadku zastosowania pustaków białych wynosi ponad 70 proc., zaś w przypadku kolorowych ok. 50 proc. Ściany wykonane z pustaków zapewniają izolację dźwiękową w granicach 40 dB. Klienci o specyficznych potrzebach mogą nawet kupić pustaki kuloodporne. Luksfery nieco gorzej chronią przed hałasem i zimnem. Stosowane są zatem głównie we wnętrzach, a dzięki różnym wzorom i wymiarom dają ogromne możliwości aranżacyjne. Wzory i kolory

Kultura fanowska zawsze była bardzo twórcza. Amatorskie opowiadania czy filmy nie są wynalazkiem ostatnich lat. Jednak do niedawna dystrybucja wytworów fanów była ograniczona do kręgu znajomych i rodziny. Za sprawą Internetu pojawiły się możliwości niemal darmowego dotarcia do milionów odbiorców. A jeśli amatorski produkt zdobędzie popularność w Internecie, zapewne zainteresują się nim profesjonalne firmy. Choć liczba twórców-amatorów jest gigantyczna i szanse sukcesu nikłe, podobne historie pełnią dziś funkcję mitu "od pucybuta do milionera". Nie można więc dłużej utrzymać tezy, że dogłębna wiedza na temat popkultury nie ma takiej wartości ekonomicznej jak wiedza o kulturze wysokiej. O tym, że egzystencja bohaterów Smitha ma komercyjny potencjał, przekonał już jego wcześniejszy film "Jay i Cichy Bob kontratakują", w którym tytułowe postaci jadą do Hollywood upomnieć się o honorarium u producenta filmu kopiującego ich przygody.

A przecież najsilniejsza w parlamencie opozycja będzie bez przerwy mówiła, jak nowi psują to, co PiS zrobił fantastycznie, a jeśli nie zrobił, to dlatego, że nie zdążył, i teraz jest okazja, by sprawy mógł dokończyć rząd Tuska. To będzie wykładnia, wedle której premier będzie rozliczany z tego, w jakim zakresie realizuje plan PiS. By uniknąć pułapki, trzeba wyraźnie określić swoje parametry i dobitnie powiedzieć, gdzie są różnice między PO i PiS i na czym polegają odmienności. Po tamtych rządach nie można tak po prostu przystąpić do normalnego, rutynowego rządzenia. Hasło wyborcze Donalda Tuska o powrocie do normalności, tak dobrze przyjęte przez wyborców, teraz powinno zostać przemienione w program, w zbiór idei i praktyk, które będą prawdziwym dorobkiem nauk (nauczek) powziętych w ciągu ostatnich dwóch lat.

Boimy się, że zaatakują nas bakterie, że coś nam spadnie na głowę albo dostaniemy ataku serca i lekarze nie zdążą. Przeżywamy wszechogarniający lęk, który paraliżuje życie. Ale co jest warte życie, które ma służyć wyłącznie temu, żeby przeżyć albo żeby je bez umiaru przedłużać. I tak nie da się oszukać śmierci - to ciało w końcu umrze. Nasze życie nie może się sprowadzać do chronienia i upiększania ciała, żeby się nie uszkodziło, nie naraziło na żadne niebezpieczeństwo i żeby zawsze było mu miło i przyjemnie, i żeby robiło wrażenie na innych. Jeśli tak będziemy żyć, to ciało zajmie miejsce Boga, miejsce Ducha. Uważne, odważne i w pełni zaangażowane życie, w którym w każdej chwili umieramy, uwalnia nas od lęku przed śmiercią. Daje nam wolność.

Zły, że dał się zaskoczyć gościowi, starał się jak najszybciej przejść do salonu. O tym, że był to jeden ze środków, który pomagał mu wrócić psychicznie między żywych po wypadku, w którym zginęła żona, a jego prawie sparaliżowało - już nie wspomniał. Wcisnął się w specjalny fotel i ściągnął górę od piżamy. Lekarz osłuchał płuca i serce. Zmierzył ciśnienie. - Pan ćwiczy. Jestem pod wrażeniem - pokiwał ze zdumieniem głową. - Gdyby wszyscy chorzy mieli takie możliwości... - Taaak - mruknął tylko w odpowiedzi - poza tym zagląda do mnie masażysta - cztery razy w tygodniu.

W płatnym, cotygodniowym felietonie publikowanym w lokalnym tygodniku, posłanka Bronisława Kowalska zarzuciła Tadeuszowi Krzakowskiemu, prezydentowi Legnicy, że „cierpi na szczególny rodzaj politycznej amnezji i nie może przypomnieć sobie chociażby jednej sprawy załatwionej przeze mnie dla Legnicy”. Kowalska przypomina więc dwie, które udało się załatwić – jak twierdzi – dzięki jej interwencji. Chodzi o zwiększenie subwencji oświatowej dla Legnicy w roku 2002 i 2003.„Informowała nawet o tym Pani Minister Krystyna Łybacka goszcząc w Zespole Szkół Technicznych i Ogólnokształcących na 40-leciu szkoły. Tyle? Aż tyle! O taką interwencję prosił mnie Pan Prezydent” – napisała posłanka. „Szkoda tylko, że po wygranych przez Pana Prezydenta wyborach spotkaliśmy się w sprawie Legnicy tylko jeden raz” – dodała posłanka Kowalska.

Sekret szósty: Podstawą jest kontrolaJeśli kontrolujemy nasz umysł i nasze emocje, kontrolujemy siebie i nasze życie. Droga do sukcesu jest drogą ciągłej walki z własnymi uprzedzeniami i słabościami, drogą pełną wyrzeczeń i zmagań. Aby odnieść rzeczywisty sukces, istotne jest, jak dobrze radzimy sobie ze światem naszych emocji i myśli, a nie ze światem zewnętrznym. Kluczem do sukcesu jest samodyscyplina, przez którą rozumie się zdolność kontrolowania samego siebie, w tym przede wszystkim swoich emocji i myśli. Samodyscyplina jest konieczna, aby wykształcić i utrzymać w sobie pozytywną postawę umysłową oraz zmierzać w kierunku obranego celu. Brak samodyscypliny oznacza klęskę w walce z siedmioma głównymi emocjami negatywnymi: strachem, nienawiścią, gniewem, chciwością, zazdrością, mściwością i podejrzliwością. Samodyscyplina oznacza natomiast zdolność koncentracji na emocjach pozytywnych, do których zalicza się miłość, seks, nadzieję, wiarę, entuzjazm, lojalność i pragnienie.

Kormorany swą działalność zapoczątkowały jeszcze w latach 80-tych. Swój legendarny status grupa zawdzięcza w głównej mierze niezwykłym koncertom - ich pierwsza płyta została wydana dopiero dwa lata temu. Specyficzna aura wnętrz, którymi często były bunkry, wieże ciśnień, jaskinie udzielała się psychodelicznej, ilustracyjnej i trochę industrialnej muzyce zespołu. W latach 90. grupa znana była bardziej ze sceny teatralnej, niż muzycznej. Muzycy stworzyli cenione ścieżki dźwiękowe do wielu spektakli nie tylko wrocławskich teatrów. Zespołowi Program równie dobrze jak Kormoran można nadać status legendy. Wydany jedynie na kasecie debiut sprzed niemal dekady, po drodze epka, wreszcie „Blackmeat of W. B.”, pierwsza pełnowymiarowa płyta składają się na dotychczasowy dorobek grupy. Ich powalające, krótkie, acz wyczerpujące energetycznie koncerty to zasługa świetnych muzyków i poszukującego inspiracji u Mike'a Pattona wokalisty Kostasa.

Wiadomo, że zarówno urzędy jak i sądy powinny brać pod uwagę dobro dziecka. Jak je jednak zdefiniować, by nie naruszać wolności obywatelskiej rodziców? Poza wypadkami oczywistymi, jak znęcanie się, brak opieki, demoralizujący wpływ na dzieci, pozostaje spory margines wątpliwości. Czy istnieje obiektywna ocena rodzicielskich kwalifikacji, podawanych w wątpliwość w imię zagrożonego dobra dziecka? Jaki na przykład trzeba mieć iloraz inteligencji, żeby nie podpaść urzędnikom?

Dowcip rysunkowy często bywał niezbyt wybredny. Autor, nie bawiąc się w żadną symbolikę, mówił do swego odbiorcy wprost, jak ocenia Niemca. Przytoczmy chociażby podpis spod obrazka z początku lat dwudziestych: Ech, żeby mi nasz dobry Bóg niemiecki pozwolił ustrzelić na Boże Narodzenie pół kopy Polaków, a na Nowy Rok kopę Francuzów, jakby to było pięknie z jego strony! Trudno o bardziej jasny i dosadny przykład postrzegania Niemców. Natomiast pozytywny stereotyp Niemca w polskiej prasie pojawiał się sporadycznie i dotyczył niemieckiej gospodarności, punktualności, czyli tego wszystkiego, co składa się na tzw. Deutsche Ordnung.

- Tak, bo widzą, że okazujemy szacunek. "Use deadly force" z jednej strony, a z drugiej ochraniacze na buty, szacunek. Czy będzie przesadą twierdzenie, że onz powinien brać lekcje u tych żołnierzy z Gotlandii? Sporo można powiedzieć o bałkańskich narodach, ale mają jedną sympatyczną cechę - gardzą opiekunami, którzy nie biorą siebie samych serio. Jak na przykład onz. Szanują natomiast przeciwników, którzy być może naiwnie tak jak oni sami wierzą w to, co robią. Jak na przykład Micke. ps Panowie Bajrami, Bangura, Bhattacharya, Mr Smith i Fatmir w rzeczywistości nazywają się inaczej. Ioan Woollett został w Kosowie oskarżony, lecz zdążył na czas opuścić prowincję. Albin Kurti w lutym 2007 roku wzywał do demonstracji przeciw onz, co doprowadziło do zamieszek, w trakcie których około osiemdziesięciu demonstrantów zostało rannych, a dwóch zginęło od gumowych kul oenzetowskich policjantów. Kurti został oskarżony o podżeganie do rozruchów i od tego czasu przebywa w areszcie.

Konkurs o tytuł Filantropa Roku, którego celem jest promocja filantropijnych postaw ludzi biznesu, Fundacja Elbląg zorganizowała już po raz drugi. W ubiegłym roku statuetkę Ferdynanda, nawiązującą do postaci elbląskiego przemysłowca i filantropa Ferdynanda Schichaua, otrzymała firma Alstom Power. Tym razem do tego zaszczytnego tytułu organizacje społeczne, kluby i placówki nominowały kilkanaście firm. Były to: przedstawicielstwo PZU Życie, Alstom Power, firma Partner, sklep Konkurencja, firma Paters, PPHU Indeco, PUH Elpad, PPH Piekarnia Marlino, PUPH Techtrans, firma Prozamet, Biuro rachunkowe Bogusławy Nowaczyk, PPU Elzam Holding, Cukiernia Anetka, Cukiernia U Wołka, Masarnia w Żurawcu, Piekarnictwo-Cukiernictwo Alicji Olborskiej, Agencja Marketingowa Anon 1 oraz Piekarnia Roszczyk w Pasłęku. Najwyższe uznanie w oczach kapituły zyskała Piekarnia Marlino Haliny Dziurdź i Mariana Segedy, nominowana aż przez sześć organizacji. Wyróżnienia przyznano dwóm innym firmom — elbląskiemu przedstawicielstwu PZU Życie oraz Elzamowi Holding.

Aby określić udział jeleni i saren w szkodach, wykonano zimowe tropienia tras żerowania tych gatunków. Posuwając się wzdłuż trasy żerowania jelenia lub sarny, notowano gatunek i średnicę świeżo zgryzionych pędów głównych gatunków lasotwórczych. Na tej podstawie - osobno dla jeleni i saren oraz dla poszczególnych gatunków drzew - obliczony został udział zgryzanych pędów w poszczególnych przedziałach średnic żeru. Dla każdego przedziału policzono też procent pędów zgryzionych przez jelenie i sarny, zmierzony na trasach żerowania. Żerowanie jeleni i sarenPreferencje jeleniowatych względem gatunków żeru pędowego oceniono na podstawie znacznej ilości materiału. W Nadleśnictwie Gdańsk były to 54 tys. pędów, z których 4668 (8,6%) było zgryzionych przez jelenie i sarny.

Kalendarzyk, termometr, pigułka czy prezerwatywa? Którą z metod antykoncepcji wybrać? Co zrobić, żeby zabezpieczyć się przed nieplanowanym potomstwem? Najlepiej oczywiście wybrać wstrzemięźliwość, ale wtedy też trzeba zrezygnować z przyjemności. Czy antykoncepcja jest tylko problemem kobiet? Czy jednak powinien zaangażować się w nią też partner? Jakie wątpliwości mają kobiety przy wyborze odpowiedniej metody antykoncepcyjnej? O co najczęściej pytają ginekologa? W środę, 27 lutego, o godzinie 18.00, w programie Rozmowy w Toku Ewa Drzyzga, rozmawiała na temat antykoncepcji - "Czy czujesz się bezpieczny w swoim łóżku?". Bezpośrednio po zakończeniu emisji programu - o godzinie 19.00 - zaprosiliśmy Państwa na czat, w trakcie trwania którego, dr Maria Szczawińska - specjalista ginekolog - położnik odpowiadała na pytania Państwa powiązane z tym tematem.

Stwierdzam, że Sejm podjął uchwałę w sprawie powołania i wyboru składu osobowego Komisji Nadzwyczajnej do rozpatrzenia projektu ustawy o ochronie informacji niejawnych. Informuję, że bezpośrednio po zakończeniu głosowań odbędzie się posiedzenie Komisji Nadzwyczajnej do rozpatrzenia projektu ustawy o ochronie informacji niejawnych, w sali nr 102, w celu wyboru prezydium komisji. Na tym wyczerpaliśmy porządek dzienny 38 posiedzenia Sejmu Rzeczypospolitej Polskiej. Informuję, że zgłosili się posłowie w celu wygłoszenia oświadczeń poselskich. Zgłosiło się trzech posłów: pan poseł Bogumił Andrzej Borowski, pan poseł Bogdan Lewandowski, pani poseł Ewa Tomaszewska.

- To idealny samolot dla aeroklubów - przekonuje Tomek. - Pali zaledwie 11 litrów na godzinę i jest w eksploatacji kilkakrotnie tańszy niż stosowane obecnie maszyny. Pochwały fachowców nie gwarantują jednak sukcesu na rynku. Polskie aerokluby są niezwykle biedne, zakup informacyjnej serii pięciu AT-3 sponsorowała Telekomunikacja Polska. Powoli jednak dochodzi do pierwszych transakcji, po jednym samolocie kupiły aerokluby warszawski i wrocławski, a dębliński i pilski szykują się do zamówienia, podpisywane są umowy za granicą. Potencjalny rynek jest olbrzymi, z 48 tys. latających na świecie maszyn tej klasy 15-18 proc., a więc ponad 7 tys., wymienia się co roku na nowe. - Zdobyć choćby tylko 5 proc. tego rynku! - marzy Antoniewski. Patriotycznie czy praktycznie?

Nie wszystkim mieszkańcom Kenii udało się bez problemów wziąć udział w wyborach prezydenckich i parlamentarnych, jakie wczoraj odbyły się w tym kraju. W wielu punktach brakowało kart do głosowania, w innych - członków komisji. Wydaje się jednak, że ci mieszkańcy Mombasy (na zdjęciu), którzy pośpiesznie ruszyli do jednego z lokali, zdołali oddać głosy. Kenijczycy poszli w poniedziałek do urn, by wybrać prezydenta kraju, deputowanych do parlamentu oraz przedstawicieli władz lokalnych. Według przedwyborczych sondaży duże szanse na reelekcję ma 73-letni prezydent Daniel arap Moi. W wyborach parlamentarnych zaś mogą zwyciężyć członkowie rządzącego Afrykańskiego Związku Narodowego Kenii (KANU), jedynego ugrupowania, którego kandydaci są obecni na listach wyborczych we wszystkich 8 prowincjach tego wschodnioafrykańskiego kraju. O 188 miejsc parlamentarnych ubiegały się 883 osoby z 23 partii.

Z kolei we Wrocławiu płace kontrolerów zostały zupełnie uniezależnione od liczby wystawionych wezwań do zapłaty. - Nie oznacza to jednak, że nie nagradzamy najskuteczniejszych pracowników. Kilka razy w roku przyznawane są premie. Bierzemy wtedy pod uwagę skuteczność i ewentualne skargi pasażerów - wyjaśnia Monika Poważna, kierownik Wydziału Transportu wrocławskiego Urzędu Miasta. Tamtejsi kontrolerzy zarabiają (bez premii) około 1200 złotych miesięcznie (netto). Miasto postanowiło za jednym zamachem trzy spółki połączyć w jedną. Przygotowany jest projekt uchwały, który przewiduje wniesienie udziałów w Towarzystwie Budownictwa Społecznego "Wielkopolska" oraz Towarzystwie Budownictwa Społecznego "Nasz Dom" do Poznańskiego Towarzystwa Budownictwa Społecznego. W piątek opiniować tę propozycję będzie Komisja Gospodarki Komunalnej i Polityki Mieszkaniowej, a we wtorek zajmie się nią Rada Miasta.

Rekordzistą okazał się Leszek Wierzchowski, satyryk i aforysta specjalizujący się w drobnych formach, z imponującą liczbą 152 utworów. Na piątym miejscu, z liczbą 26 zamieszczonych w miesięczniku wierszy, uplasowała się - jako pierwsza kobieta w powyższym zestawieniu - Jolanta Baziak.8

Nie, to nie pomyłka! Rysunki 15.8 i 15.10 naprawdę przedstawiają główne okno programu XMMS. To, że wyglądają zupełnie inaczej, jest efektem dostarczania przez firmę Red Hat oraz Mandrake różnych domyślnych motywów graficznych okna (tak zwanych skórek). Jeśli nie odpowiada Ci wygląd programu, możesz pobrać z Internetu inną skórkę i całkowicie odmienić główne okno programu XMMS. Płyty kompaktoweChoć skompresowana muzyka cieszy się wśród użytkowników komputerów większym powodzeniem - głównie ze względu na większą wygodę użytkowania i możliwość odtwarzania piosenek bezpośrednio z dysku twardego komputera bez konieczności wkładania płyty do czytnika - jeśli nie dysponujesz jeszcze skompresowaną wersją zakupionego niedawno albumu, nic nie stoi na przeszkodzie, abyś odtworzył zapisane na płycie kompaktowej piosenki za pomocą komputera. Obie opisywane dystrybucje zawierają proste, acz funkcjonalne, narzędzie służące do odtwarzania płyt CD.

5. Nie rób niczego, czego konsekwencji nie jesteś w stanie przewidzieć. Jeżeli cokolwiek związanego z twoją randką wzbudzi twój niepokój, postaraj się jak najszybciej odwołać umówione spotkanie lub zmienić plan jego przebiegu. Poradź się zaufanych przyjaciół, porozmawiaj z innymi o swoich wątpliwościach, ale przede wszystkim kieruj się własnymi odczuciami. 6. Poinformuj innych (bliskich), że idziesz na randkę. Jeżeli zdecydujesz się spotkać z kimś w świecie realnym, powiadom przyjaciół lub rodzinę, dokąd idziesz na randkę oraz o której planujesz wrócić. Zostaw im imię i nazwisko twojego znajomego, a także jego numer telefonu. Nie aranżuj nigdy pierwszych randek w domu i nie korzystaj z takiej propozycji ze strony drugiej osoby. Udaj się na spotkanie i wróć własnym środkiem lokomocji, a także wybierz miejsce publiczne oraz godzinę, kiedy jest jeszcze widno.

— Zrezygnowaliśmy z tej imprezy na rzecz Festiwalu Tańca Baltic Cup, który odbył się w listopadzie. Zorganizowanie dwóch tak kosztownych imprez byłoby bowiem trudne. Okazało się jednak, że Baltic Cup to przede wszystkim turniej dla najlepszych. A przecież wśród tancerzy są nie tylko sami mistrzowie. Postanowiliśmy więc powrócić w tym roku do POMOSTÓW. Tym bardziej że udało nam się uzyskać dofinansowanie m.in. z funduszy Euroregionu Bałtyk, Ministerstwa Kultury i Sztuki, Urzędu Miasta w Elblągu oraz z Fundacji Elbląg. — Jakich atrakcji możemy się spodziewać podczas tegorocznych POMOSTÓW? — Spotkania rozpoczną się 29 czerwca i potrwają do 2 lipca. Weźmie w nich udział ok 300 tancerzy, trenerów i dziennikarzy z Polski, Rosji, Litwy, Niemiec, Belgii i Holandii. Przewidujemy turnieje i warsztaty taneczne, seminaria dla trenerów i dziennikarzy. Będzie też spotkanie tanecznych rodzin i wiele innych atrakcji poza parkietem.

Przeładowywanie jednoargumentowych operatorów ++ oraz -Jako przykład praktycznego wykorzystania przeładowanego operatora postinkrementacji ++ posłuży nam sytuacja zliczania elementów ciągu znaków wprowadzonych z klawiatury. W celu przeładowania jednoargumentowego operatora ++ w pierwszej kolejności musimy zaprojektować odpowiednią funkcję operatorową. Każda funkcja operatorowa powinna mieć możliwość wykonywania odpowiednich operacji na właściwych egzemplarzach klasy (lub obiektu), inaczej mówiąc, powinna w stosunku do odpowiedniej klasy posiadać status funkcji zaprzyjaźnionej lub być normalną metodą w klasie.

Do produkcji dopłacało Ministerstwo Rolnictwa - cena tony nawozu była w sklepie siedem razy niższa niż koszt jej wyprodukowania. Ale w tamtych czasach na takie rzeczy nie zwracano uwagi. Niewielu także zaprzątało sobie głowy warunkami pracy. A inspektor Ligięza alarmował: - Średnio raz w roku wydawałem nakaz wstrzymania produkcji ze względu na olbrzymie zapylenie; przekraczało normę trzy do czterech razy. Pył z obróbki dolomitu jest mniej groźny niż azbest - można go wykrztusić. Ale w połączeniu z nim daje mieszankę wybuchową. Francuskie uczone pisały: "Czas ujawnienia się pylicy azbestowej jest długi, średnio 15-20 lat; jej rozwój jest powolny i nieodwracalny, a zaprzestanie przebywania w środowisku skażonym azbestem nie zatrzymuje choroby" .

- Nie zdążyłam dotknąć ramienia papieża – mówi Monika Skoczylas (rocznik 1977) z Winnicy, wspominając jedną z najważniejszych chwil życia. Udział w 1998 r. w dziewięciodniowej pielgrzymce do Włoch, organizowanej przez ks. Wiesława Koska z pułtuskiej Bazyliki, na zawsze pozostanie w pamięci Moniki. Zachwyciły ją Padwa, Florencja, Asyż, Wenecja, Rzym, ale najwięcej wzruszeń dostarczyły jej audiencja generalna na Placu św. Piotra i uroczystości jubileuszu dwudziestolecia pontyfikatu Jana Pawła II.– Nie potrafię opisać, co czułam, widząc i słysząc papieża z bardzo bliska. To jest coś ziernika Ojciec Święty przejeżdżał niedaleko naszego sektora, na tyle blisko, że mogłam mu zrobić zdjęcie i go dotknąć. Ale ochroniarz odtrącił moją rękę, nie pozwolił na to, a już byłam bliziutko.

Ona może działać nadalOpracowywanie portretu pamięciowego trwało bardzo długo. To dlatego, że zeznania poszkodowanych na temat wyglądu właścicielki znacznie się różniły. – Publikowany dziś wizerunek jest – zdaniem naszym i prokuratorów – najbardziej zbliżony do wyglądu kobiety – wyjaśnia Jerzy Rzymek z wałbrzyskiej policji. Poszukiwana ma około 30 lat, 175 cm wzrostu, brązowe włosy z czerwonymi pasemkami i piwne oczy. Nosi okulary korekcyjne w brązowych oprawach. Na prawym policzku ma pieprzyk. Mogła być w zaawansowanej ciąży. Niewykluczone, że kobieta dokonywała podobnych oszustw na terenie całego kraju. Dlatego wszystkich poszkodowanych prosimy o kontakt z policją – mówi Jerzy Rzymek. Policja podejrzewa, że kobieta w podobny sposób może działać nadal. Wałbrzyska prokuratura rejonowa zarzuca jej oszustwo znacznej wartości, za co grozi do 10 lat więzienia. Informacje na temat oszustki można przekazywać osobiście, w najbliższym komisariacie policji lub telefonicznie pod nr. 997.

Obecność jadu w jajkach żmij została niedawno wykazana przez p. C. Phisalixa. W każdym z jajników żmii (Vipera aspis) w końcu kwietnia znajduje się po 5 -10 zarodków różnej wielkości. Jeżeli przetniemy powłokę jaja i wyciśniemy jego zawartość, otrzymamy gęstą żółtą masę o odczynie słabo kwaśnym, składającą się głównie z żółtka odżywczego. Masa, rozpuszczona w wodzie, wywołuje u świnki morskiej po zastrzyknięciu wszelkie oznaki zatrucia jadem żmii. U zwierzęcia występuje charakterystyczne opuchnięcie ciała w miejscu zastrzyknięcia, stopniowe obniżenie temperatury, trudność oddychania i poruszania się, wreszcie śmierć. Substancya, powodująca te symptomy zatrucia, posiada własności fizyczne jadu.

Nagle gdzieś nad sobą usłyszała krzyk. Jeszcze przez chwilę nie rozumiała, co się dzieje, naszła ją absurdalna myśl, że to głos lecącej kaczki, dopiero gdy wołanie o pomoc przebiło ścianę domu i rozniosło się po wodzie, zerwała się i ślizgając się po pokrytym łachami lodu zboczu, dopadła domu. Pirkka stał w przedpokoju z rączką wyciągniętą przed siebie – miał otwarte usta, ale to nie on krzyczał – dźwięk dochodził z dużego pokoju, zza ściany. Pani Słaba wpadła do środka i zobaczyła Fina. Przystupa biła go po plecach, ale nie zwracał na nią uwagi, pochylał się nad Nayaną, w ręku ściskał nóż.

Być może do Muehlegga dołączy kolejna czwórka. Kontrola Białorusinki Julii Pawłowicz po występie w short-tracku na igrzyskach, wykazała że stosowała ona niedozwolone substancje wspomagające – łyżwiarka nie stawiła się jednak na powtórne testy. Nadal nie podano też oficjalnych wyników biegaczek: Rosjanek Larysy Łazutiny – poziom czerwonych ciałek krwi sugeruje wspomaganie EPO, i Olgi Daniłowej – czeka na wyniki próbek moczu, oraz Ukrainki Iriny Terelii – również podejrzanej o doping krwi.

Polska podczas wojny doświadczyła zdrady ze strony Wielkiej Brytanii i Francji, sojuszników, którzy mieli nam pospieszyć z pomocą, a którzy słowa nie dotrzymali. W efekcie w walce z agresorami zdani byliśmy tylko na siebie, gromieni z dwóch stron przez Niemców i Sowietów, skazani przez jednych i drugich na całkowitą eksterminację. Wywożeni do obozów i łagrów, doświadczaliśmy losu podobnego temu, jaki Niemcy zgotowali "podludziom" którzy mieli na zawsze zniknąć z powierzchni ziemi, aby mogła panować "rasa nadludzi i panów".

Ten niezwykły owoc został doceniony przez specjalistów od żywienia i medycyny naturalnej niedawno. W Polsce aronię czarną z jadalnymi owocami uprawia się zaledwie od dwudziestu lat. Cenne są szczególnie czarne, twarde jagody o średnicy nieprzekraczającej 1 centymetra. Przypominają miniaturowe jabłuszka pokryte meszkowatą skórką skrywającą ciemnoczerwony silnie barwiący sok o lekko cierpkim smaku. Owoce i przetwory zawierają bardzo dużo garbników, dzięki czemu są bardzo odporne na psucie i fermentację. Wytwarza się z nich pełnowartościowe dżemy i soki. To co sprawiło, że aronia znalazła duże zastosowanie w medycynie naturalnej i kosmetyce to antyutleniacze (flawonoidy) i witamina C, których bardzo dużo zawierają owoce. Są idealne w profilaktyce zachorowania na miażdżycę

Flawonoidy są skuteczne w wychwytywaniu i zmiataniu wolnych rodników, wiązaniu jonów toksycznych metali ciężkich - żelaza i miedzi, pobudzaniu niektórych enzymów do unieszkodliwiania substancji rakotwórczych, ochrony witamin. Mają też korzystne działanie na układ sercowo-naczyniowy. Uszczelniania naczynia krwionośne oraz obniżają ciśnienie tętnicze krwi

Projekt ten ma na celu przygotowanie młodzieży do świadomego i przemyślanego wyboru dalszej ścieżki edukacji i zawodu, a tym samym zapobieganie wykluczeniu społecznemu osób młodych i zapoczątkowanie współpracy na rzecz rozwoju zasobów ludzkich na poziomie lokalnym. Ukierunkowanie przede wszystkim na młodzież ma zapobiec podejmowaniu decyzji o wyborze szkoły przypadkowo, bez poznania własnych predyspozycji zawodowych i rozeznania zapotrzebowania na poszczególne zawody na lokalnym rynku pracy. W ramach projektu odbędą się szkolenia dla uczniów trzecich klas gimnazjów na temat planowania kariery edukacyjno-zawodowej, poznania własnych predyspozycji i motywacji oraz kierunków dalszego kształcenia. We wszystkich rybnickich gimnazjach zostaną utworzone Szkolne Punkty Informacji Zawodowej, gdzie uczniowie, rodzice i nauczyciele będą mogli znaleźć informacje o aktualnej sytuacji na rynku pracy, poszczególnych zawodach, planowaniu kariery zawodowej. Zorganizowane zostaną także letnie obozy profilaktyczno-edukacyjne z zajęciami integracyjnymi, motywacyjnymi i zawodoznawczymi dla młodzieży niepełnosprawnej, szczególnie zagrożonej wykluczeniem społecznym.

W związku z tym w komfortowej sytuacji znajdują się marki, które nie muszą konkurować na rynku opanowanym przez marki handlowe oraz tanie oferty z segmentu economy. Jak wynika z niektórych analiz, na rynkach opanowanych przez oferty z segmentu premium nawet marki o niewielkich udziałach generują satysfakcjonujące zyski. Tymczasem nawet duży udział w rynku zdominowanym przez tanie oferty (w tym marki handlowe) nie gwarantuje wysokiej zyskowności.

"Sam fakt, że ktoś jest dobrym policjantem, oznacza, że jest śmieciem" - wyznaje w internetowym forum dyskusyjnym Cop-Killa. "Zawsze i wszędzie policja jebana będzie" - potwierdza Asheh. Jahguar: "Jeżeli nie podskakujesz, nie kozaczysz, nie robisz z siebie buraka i traktujesz ich z szacunkiem, naprawdę są spoxik". Viper: "Ja gliniarzy lubię i znam paru spoko. A to, że ty Cop-Killa ich nie lubisz, to nie wygłaszaj tego na forum, bo kiedyś z tego powodu wpierdol dostaniesz". Zdaniem WuDeZet policja jest potrzebna, przecież "są gwałciciele, wielcy przekręciarze, rodzice pakujący dzieci do beczek, zwyrodnialcy i inni pojebańcy". - Trzeba takich kasować, to normalne - zgadza się BePePe.

MAGDA i AGATA rozkładają maty i rozciągają się. AGATA:Po prostu, powiedz mu, że ma się odczepić. Bo następnym razem, wezwę policję. MAGDA:(z uśmiechem)Pierwszy raz widzę, żebyś uciekała przed facetem. AGATA:(zastanawia się)Naprawdę? MAGDA:(żartem)Jak dotąd to oni uciekali przed tobą. AGATA krzywi się obrażona. AGATA:Kochana! Ty nie masz pojęcia, do czego Bartek jest zdolny. MAGDA:(lekko)Może się wreszcie dowiem. Co? AGATA:Oj… Nie chodzi o to. Tylko ścigał mnie przez pół miasta. Przekroczyłam wszystkie możliwe przepisy, żeby mu zwiać. A potem… MAGDA:A potem Romeo sterczał pod twoim balkonem, Julio. AGATA nie odzywa się, bo nie znalazła zrozumienia. Koncentruje się na rozciąganiu na dużej piłce. MAGDA:Agata, sama powinnaś to załatwić. Wiesz o tym, prawda? Tak jak ja sama napisałam do Piotra. Tak robią duże dziewczynki.

Czy to nie jest wykopywanie topora wojennego? Wie pani, dla nas nasze krzywdy są oczywiste, ale w świecie nie. Dopiero jak pokażemy dokumenty, okaże się, jaki to był ogrom krzywd. Dopóki się tych zadr nie wyjmie i nie pokaże, wszelki pokój będzie tylko pozorny. O ile prawnicy wskazują, że domaganie się reparacji wojennych między państwem niemieckim a polskim jest niemożliwe, waszym zdaniem możliwe jest dochodzenie rekompensat na drodze cywilnej. Jedna z tych dróg podkreśla, że od września 1939 roku, tu w Kraju Warty, byliśmy mieszkańcami Trzeciej Rzeszy. Czy byliśmy obywatelami niemieckimi czy też mniejszością - nieważne, lecz w tej sytuacji byliśmy grabieni przez ,, własne’’ państwo, Niemcy, do których możemy się zwracać o naprawienie krzywd. Czy będzie to proces wygrany?

Niejasne reguły gry, niechęć lokalnych społeczności do budowy elektrowni na ich terenie i biurokratyczne opóźnienia sprawiły, że moce stanowych elektrowni rosły bardzo powoli w czasie, gdy gospodarka zaczęła nabierać rozpędu. Ponieważ wzrost dochodów przekłada się zwykle na wzrost zużycia energii, kalifornijski boom ostatnich pięciu lat wywołał gwałtowny skok popytu. Mimo tego w marcu 1998 r., kiedy weszła w życie deregulacja, kilowatogodzina kosztowała tylko 2,2 centa. Dopiero latem ubiegłego roku fortuna nagle się odwróciła: ostro w górę poszły ceny paliw, a popyt wywołany silną koniunkturą okazał się wyższy niż oczekiwano. Ceny energii skoczyły w czerwcu do 12 centów, a w grudniu nawet do 60 centów za kilowatogodzinę.

Około północy czterech studentów trafia do „Jacka”. Trwający właśnie Wielki Post ma niewielki wpływ na frekwencję w lokalu. Bawi się tam kilkaset osób. Wśród młodych ludzi dominuje typ Kena i Barbie. Nie brakuje stałych bywalców siłowni. To nie ulega wątpliwości, bo to widzieli koledzy. Około godziny 1 jeden z nich jedzie do domu. Około godziny 2 drugi spieszy się na nocny autobus. W lokalu zostaje Marcin z trzecim kolegą. Co się wydarzyło pół godziny później? Tego nikt nie wie na 100 procent. Pewne jest jedno: Marcin został trafiony kilka razy nożem w tętnicę szyjną. Gdzie? Przez kogo? Tego nie ustalono do dziś. W szpitalu nie odzyskał przytomności. Śmierć studenta poruszyła Poznań. Dwa tygodnie później prawie tysiąc młodych ludzi szło w marszu milczenia ze Starego Rynku na Piotrowo.

- Największe szanse - w grupie oddziałów o największym zagrożeniu - ma oddział wentylacyjno - drogowy G-9. W drugiej grupie, o dużo mniejszym zagrożeniu, na prowadzenie wyszedł oddział szybowy M-3. W trzeciej grupie, także z czystym kontem jest oddział elektryczny E-5 i oddział łączności E-7. W czwartej od początku pozycję lidera zajmują oddziały mechaniki górotworu i obudowy, geologiczny i wentylacji - dodaje inż. Światosław Niebylski. - Cieszymy się z przodownictwa w grupie, choć nie wiem czy dotrwamy z tym wynikiem do końca konkursu. Prócz zaangażowania załogi potrzebne jest jeszcze szczęście górnicze, któremu należy pomagać. Realizując codzienne zadania pamiętamy, że bezpieczeństwo jest sprawą nadrzędną dla każdego z nas - wyjaśnia Władysław Oleksyk, kierownik oddziału G-9.

W spalonym teatrze Al-Raszid ćwiczą tancerze. Nikt im za to nie płaci, może i nikt nie przyjdzie ich oglądać. Ale tym się właśnie różni artysta od urzędnika. Jest uwznioślony. Niech nawet mówią, że afektowany. Człowiek bez językaMagister ekonomii i administracji Ibrahim Al-Dżaburi mieszka z rodziną w ubogim domku w bagdadzkiej dzielnicy Adżadrija. Ma 53 lata, cały reżim przepracował jako kierownik działu w towarzystwie ubezpieczeń. Teraz nikt nie dba o polisy, ale Al-Dżaburi chwali się, że chodzi do pracy. To ustawia go w elicie. Nawet jeśli praca polega tylko na podpisywaniu odcinka wypłaty. Płacą Amerykanie, pensja w sektorze ubezpieczeń wzrosła kilkanaście razy.

- Z tego wszystkiego zapomniałabym ci powiedzieć, a to prawie najważniejsze. Wiesz, co się dzisiaj w nocy stało? Moja mama włożyła mi palec do ust. Przez sen. Ona chyba nic o tym nie wie. Możesz to sobie wyobrazić? - To co, wywołujemy dzisiaj? - A masz jakiś pomysł? - Właśnie sobie przypomniałem, że mój kumpel zginął w wypadku. Chciałbym sobie z nim pogadać. - No to pewnie. Wieczór. Wyciągamy planszę, już bez żadnej żenady. Wołamy Jacka. Jest. Ja pytam, on odpowiada. - Gdzie teraz jesteś? - W PIEKLE. - Nie żartuj sobie. - WCALE NIE ŻARTUJĘ. PAMIĘTASZ, ŻEBYM JA SOBIE KIEDYKOLWIEK Z CZEGOŚ ŻARTOWAŁ? - Nie pamiętam, istotnie - tu zwracam się do Baaty - zawsze sobie tylko wszyscy z niego żartowali. No i jak ci tam jest? - NORMALNIE. WSZĘDZIE SIĘ ROBI NORMALNIE, SKORO JUŻ SIĘ TAM ZNAJDZIESZ. - I co, masz jakąś szansę na obcowanie z Bogiem?

Piotr Ikonowicz kandydat na prezydenta: "- Polsce potrzebna jest dziś sprawna, mała armia z poboru, z dobrze wyszkoloną zawodową kadrą o wysokim poziomie wykształcenia. Konieczne do modernizacji armii środki powinniśmy wydrzeć z Pentagonu. Nasz akces do NATO pogorszył naszą sytuację w Europie, gdzie przez wiele rządów jesteśmy postrzegani jako amerykański "koń trojański". Staliśmy się państwem frontowym systemu rządzonego przez USA. Zostaliśmy na życzenie Amerykanów wmieszani w haniebną awanturę w Kosowie, sądzę, iż Amerykanie powinni nam to w jakiś sposób wynagrodzić. Dobrym sposobem byłoby, gdyby Pentagon zapłacił za przezbrojenie polskiej armii. (...) Uważam, że polski przemysł zbrojeniowy powinien mieć szansę eksportować na różne rynki i nie przejmować się stanowiskiem Departamentu Stanu. Zwłaszcza że amerykańscy handlarze bronią są święci. Broń sprzedaje się tam, gdzie strzelają, w związku z czym Polska nie może być bardziej papieska niż papież". (Forum "Jaka armia potrzebna Polsce", "Polska Zbrojna", 11 VIII)

Latem 1939 roku popełniłem poważny błąd kupując sobie kapelusz zwany "panama". Ponieważ dzisiaj mało kto wie u nas, jak wygląda taki kapelusz, wyjaśniam: kapelusz "panama" przypomina kształtem tradycyjny kapelusz filcowy, ale zrobiony jest z delikatnej, mięciutkiej słomki, być może zbieranej na Panamskim Przesmyku. W przedwojennej Warszawie nawet latem nie chodziło się po ulicy z odkrytą głową, więc taki super lekki, przewiewny kapelusz był na tę porę roku szczególnie przydatny, chociaż i szczególnie kosztowny. A dlaczego uważam, że popełniłem błąd, kupując sobie takie nakrycie głowy? Na to wystarczy mi chyba odpowiedzieć, że następnym razem taki sam kapelusz kupiłem sobie latem 1944 roku.

1. Organem funduszu inwestycyjnego jest towarzystwo funduszy inwestycyjnych, zwane dalej " towarzystwem " , utworzone zgodnie z przepisami ustawy. W przypadkach określonych w ustawie w funduszu może być utworzona rada inwestorów jako organ kontrolny. 2. Towarzystwo tworzy fundusz inwestycyjny oraz, jako jego organ, zarządza nim i reprezentuje fundusz w stosunkach z osobami trzecimi. 3. Towarzystwo reprezentuje fundusz inwestycyjny w sposób określony dla reprezentacji towarzystwa w jego statucie. Art. 4.Siedzibą funduszu inwestycyjnego jest siedziba towarzystwa będącego jego organem. Art. 5.1. Uczestnikami funduszu inwestycyjnego są osoby fizyczne, prawne oraz jednostki organizacyjne nie posiadające osobowości prawnej, które za wpłaty wnoszone do funduszu nabywają jednostki uczestnictwa lub certyfikaty inwestycyjne. 2. Jednostki uczestnictwa lub certyfikaty inwestycyjne reprezentują prawa majątkowe uczestników funduszu, określone ustawą i statutem funduszu inwestycyjnego. 3. Uczestnicy funduszu nie odpowiadają za zobowiązania funduszu.

Dzięki Fundacji turyści będą mogli wkrótce zwiedzać rezerwat Głazowisko Bachanowo w Suwalskim Parku Krajobrazowym. Jego atrakcją jest 10 tys. głazów naniesionych przez lodowiec ze Skandynawii. Rezerwat wyznaczono w 1973 r., ale ponieważ znajduje się na terenie prywatnym i jest otoczony polami uprawnymi, dotychczas nie było do niego dojścia. Na tych, którzy mimo wszystko docierali do rezerwatu, wściekał się właściciel terenu, bo tratowali mu uprawy. Fundacja wykupi kawałek pola, by wyznaczyć ścieżkę. GEF dał 30 mln zł i geodeci rozpoczęli pomiary.

Socjologowie widzą przyczynę takiego stanu rzeczy w stopniowym bogaceniu się społeczeństwa. Ludzie, przynajmniej w miastach, coraz większą wagę przywiązują do swojego zdrowia, inwestują w nie. Nic zatem dziwnego, że bloki reklamowe w telewizji przepełnione są spotami promującymi lekarstwa. Pod względem ilości mogą one rywalizować chyba tylko ze środkami czystości. - Ludzie kupują wszystko, co jest reklamowane - mówi lekarz medycyny Alicja Kulczyńska - coraz częściej leczą się sami. Bardzo często, zamiast słuchać rad lekarza, sugerują się tym co zobaczyli w reklamie - dodaje pani doktor. Dlatego wprowadzono zakaz promowania lekarstw przez aktorów przebranych za lekarzy. Okazuje się, że siła autorytetu osoby ubranej w biały kitel i występującej w telewizji jest większa niż prawdziwego lekarza. - Fakt, że ludzie chcą leczyć się sami i w ten sposób sami sobie pomagać, nie jest do końca zły - mówi doktor Kulczyńska.

Podział administracyjnyW skład powiatu wchodzą: gminy miejsko-wiejskie: Alwernia, Chrzanów, Libiąż, Trzebinia gminy wiejskie: Babice miasta: Alwernia, Chrzanów, Libiąż, Trzebinia Sąsiednie powiaty Powiat chrzanowski graniczy z powiatami: oświęcimskim, wadowickim, krakowskim, olkuskim oraz z miastem Jaworznem (położonym w województwie śląskim). Środowisko geograficznePowiat chrzanowski leży na południowo-zachodnim krańcu Wyżyny Krakowsko-Częstochowskiej, na pograniczu z Wyżyną Śląską. Obejmuje swoim obszarem: południowo-zachodni fragment Wyżyny Olkuskiej (północna część gminy Trzebinia), zachodni fragment Rowu Krzeszowickiego (południowa część gminy Trzebinia, wschodnia część gminy Chrzanów), zachodni fragment Grzbietu Tenczyńskiego (gminy: Alwernia, Babice, południowa część gmin Libiąż, Chrzanów), wschodni fragment Pagórów Jaworznickich (północno-zachodnia część gminy Chrzanów, północna część gminy Libiąż). Południową granicę powiatu wyznacza rzeka Wisła, a jej lewy dopływ Chechło jest największą z lokalnych rzek.

Tanie mieszkanie własnościowe Mieszkanie spółdzielcze można wykupić na własność nawet za kwotę dziesięciokrotnie mniejszą, niż wynosi jego cena wolnorynkowaOd początku roku obowiązuje nowe prawo spółdzielcze. Można mieć mieszkanie lokatorskie, własnościowe lub z pełną własnością. Spółdzielnie zmieniają statuty tak, by mieszkania własnościowe sprzedać lokatorom jak najtaniejTak było Od 24 kwietnia 2001 roku osoba posiadająca lokatorskie prawo nie mogła wykupić mieszkania i uzyskać własnościowego prawa do lokalu. Wszyscy musieli czekać na zmiany statutów, uregulowanie spraw własności gruntów, podział na działki. Po zakończeniu tych prac można było wystąpić o pełną własność lokalu, razem z gruntem i prawem wydzielenia się ze spółdzielni. W praktyce okazało się, że przygotowanie do wykupu na nowych zasadach jest uciążliwe i długotrwałe. Większość zarządów do tej pory nie spełniła wymagań ustawy, a zatem wykup nie jest możliwy

– To po cóżeś tak zwiewał od bolszewików? Tam też nie ma prawdy. Nigdzie dziś nie ma prawdy, ni w sądzie, ni u popa, ni u własnej żony. – W cerkwi postoisz, to jeszcze jest prawda. – A dajcie spokój, wuju, jak wy w cerkwi widzicie prawdę. O zobaczcie, pop z Folwark zgarnął tyle pieniędzy, bo był ten cud z ikoną, wszystkie pieniądze, które ludzie nieśli na ikonę, zabrał. – No, ale widzisz. Widzisz, co się z nim stało. Zmarł. Znaczy się, jest jakaś sprawiedliwość. – I ty umrzesz, i ja umrę. I to jest jedyna sprawiedliwość, że wszystkim nam wystarczą cztery deski. I wszystkich, biednych i bogatych, to samo czeka, ta sama prawda. – Prawda jest w Piśmie Świętym. Powiedziane jest: poślę Syna Człowieczego, żeby zbawił świat. I to nas niebawem czeka. Pod cerkwią, usiadłszy na starej, zgrzebnej płachcie, Hapka starowinka śpiewa co niedzielę swą dziwną pieśń:

Inną klasę zjawisk wynikających z powiązania pól elektrycznego i magnetycznego stanowią zjawiska indukcji. Faraday stwierdził, że poruszając magnesem w pobliżu zamkniętej pętli z przewodnika, wytworzy w niej prąd elektryczny (rys. 3.17a). Oczywiście ten sam efekt otrzymamy, jeżeli pole magnetyczne będzie pochodzić od innej cewki z prądem poruszanej w pobliżu pętli (rys. 3.17b). Istotny jest przy tym zmienny strumień magnetyczny przechodzący przez pętlę. Zamiast zatem poruszać cewką z prądem, moglibyśmy zmieniać w niej natężenie prądu, indukując przez to również prąd w drugiej, ustawionej obok pętli (rys.3.17c).

"Na najlepszy PM wybrał bym PPS-43 zdecydowanie górował nad wszystkimi konstrukcjami alianckimi jak i państw osi." Może masz rację. Była to uproszczona wersja PPSZ-y. Łatwiejsza w produkcji, mniejsza szybkostrzelność. Ale mój kolega, który w wojsku miał ten peem na wyposażeniu, mówił że potrafiła sama strzelać.

Kobiety, które nie miały czasu na kwiaty, bo naprawdę ważne były ogrody warzywne po drugiej stronie domostwa, a kwiatowe - to jak Bóg dał, przychodziły latem prosić o zerwanie kwiatów z ogródka do bukietu dla pani na koniec roku szkolnego. Wręczanie kwiatów polnych, choćby najpiękniejszych, nie uchodziło. Albo do sypania przez dziewczynki na procesję Bożego Ciała - tu płatki polnych były, owszem, do przyjęcia, lecz musiały w nich być pochodzące z róży i georginii - na okrasę. I co? Kiedy urządzano wiejski ogród Zosi przy ekranizacji "Pana Tadeusza", sprowadzono rośliny w doniczkach wprost z Holandii. Rzadziej buduje się teraz piwnice przy nowych domach, w których można by przechowywać karpy dalii i ubywa starych kobiet do dalii nawykłych.

Jeszcze się jednak czasem je spotyka - georginie i takie kobiety. Bartosz Dankiewicz, jeden z najlepszych projektantów ogrodów, a zdaniem Mai Popielarskiej mamy w Polsce co najmniej kilkunastu na znakomitym poziomie, zatrzymawszy się po drodze w jakimś zajeździe, został rozpoznany (pokazywał się w telewizji) i poproszony o radę, jak by zmienić ogród przy firmie na miły dla oczu gości. Patrzy i widzi - dalie, mieczyki, malwy, dawne bractwo ogródkowe w pełnej krasie. Proszę, nic nie zmieniajcie - powiedział - ogród macie śliczny. Ta mizerota? Joanna Wierchowicz, pani sędzia z Gorzowa Wielkopolskiego, zobaczyła w ogrodzie botanicznym w Toronto malwę o kwiatach czarnych jak węgiel. Jako rasowa maniaczka ogrodowa pani Joanna woli odwiedzać miejsca botaniczne niż sklepy z martwym towarem w formie butów, ubrań etc., tak było i tym razem.

Abuś Boże widzisz a nie grzmisz ! Ręce mi opadają..... :dezorientacja:irpe1809 psiaczek1988 , nie obraź się , ale sądzę, że masz z czymś problem. Już czytam Twój drugi post i znów temat to Twój chłopak i sex. Nie wiem, ale myślę, że największym narazie Twoim problemem to jest przede wszystkim Twoja niedojrzałość emocjonalna. A gdzie jest w Twoim sercu jakiś romantyzm? Abuś Romantyzm ? ja bym się zastanawiała gdzie się podział jej rozum... ale skoro jej odpowiada to że się nie szanuje ( bez obrazy) to luuzzz... tylko potem niech nie lamentuje że ma dziecko. milusia32 psiaczek1988 , jesteś dyslektykiem?? Czy Twój chłopak chciałby MAŁŻEŃSTWA z Tobą?? Wspominał o tym?? Sorrki jak za dużo pytań... ale z góry dzięki za odpowiedzi Pozdrawiam

luty: Na "czwórce" i singlu zatytułowanych ""Niebiesko-Czarni" na swojską nutę (1)" i ""Niebiesko-Czarni" na swojską nutę (2)", nagranych 10 lutego (odpowiednio - N 0251 i SP 83) śpiewa piosenki na motywach ludowych: "Mamo, nasza mamo", "Głęboka studzienka" oraz "Stary niedźwiedź". wiosna: Komponuje pierwszą piosenkę, która ujrzała światło dzienne, po okresie pierwszych pomysłów i prób - "Wiem, że nie wrócisz". czerwiec: "Niebiesko-Czarni" z Wydrzyckim prezentują "Wiem, że nie wrócisz" podczas I Krajowego Festiwalu Polskiej Piosenki w Opolu, 19 czerwca. Piosenka przechodzi niezauważona, natomiast grupa zostaje wyróżniona nagrodą zespołową.

lipiec-sierpień: "Wiem, że nie wrócisz" oraz druga kompozycja Czesława - "Czy mnie jeszcze pamiętasz" stają się wielkimi przebojami na Wybrzeżu, zwłaszcza podczas występów w ramach inicjatywy Franciszka Walickiego nazwanej "Non-Stop", w namiocie cyrkowym, ustawionym przy sopockim molo, obok "Grand Hotelu". W sierpniu na Międzynarodowy Festiwal Piosenki do Sopotu przejeżdża Bruno Cocquatrix, szef słynnej paryskiej "Olympii". Z inicjatywy Pagartu na specjalnym koncercie francuski menedżer słucha i ogląda występy Ewy Demarczyk i "Niebiesko-Czarnych" z Wydrzyckim. Dzięki temu otrzymują zaproszenie na występy w Paryżu. wrzesień: Z inicjatywy dyrektora rozpoczynającego działalność III Programu Polskiego Radia, Mateusza Święcickiego, Wydrzycki dokonuje z zespołem "Bossa Nova Combo" swego pierwszego nagrania radiowego - "Pod papugami".

Jeśli siostra Karolina miała rację, to nie wszystkie mieszkanki domu przyszły adorować Najświętszy Sakrament - Gliński naliczył ich tylko pięćdziesiąt dwie. Wszystkie w habitach albo świeckich strojach postulantek. Nawet jeśli w pierwszej chwili oczekiwały czegoś innego, teraz pokornie powtarzały akty wiary, uwielbienia, dziękczynienia... Adoracja zbliżała się do końca, kiedy w drzwiach kaplicy stanęła starsza zakonnica. Gdyby nie habit, wyglądałaby na typową mieszkankę tutejszych wsi: niska, otyła, o szerokiej, czerwonej twarzy. Brzydka, jednak pogodna i wzbudzająca zaufanie. Skinęła głową dominikaninowi i uklękła obok.

Zmiarkował to Rocho stojący z Kłębem na uboczu i rzekł: - Mocno stajecie mu naprzeciw, choć wczoraj jeszcze piliście z nim w karczmie. - Wróg mi każden, któren wieś całą mógł powieść na dziady! - Ale dziedzic to wama nie wrogiem! - dorzucił poważnie Kłąb. Zawrzeszczał ich, zakrzyczeli i insi, a kowal rzucał się między ludzi, podjudzał, do pomsty wzywał, niestworzone rzeczy wymyślał na niego; aż i naród dość już wzburzony zmącił się do dna i zakłębił, zaczęli głośno wołać, by przywieść podpalacza, skuć w, kajdany i do urzędu powieść, a insi, gorętsi, już się oglądali za kijami i chcieli bieżyć, wywlec go z chałupy i tak sprać, bych całe życie popamiętał!... najbarzej nastawali ci, którym nieraz Antek żebra zrachował kijaszkiem...

- Głupstwo, niech się pan tym nie przejmuje, kochany dyrektorze. Od dwudziestu lat tak się kłócą, znane historie. Lepiej potem tańczą. Ona pohisteryzuje, on ją tego... i w porządku. Odmładzają się w ten sposób. Aha, nie widział pan gdzie przypadkiem mego syna? W ostatnich latach Janusz Kotowicz bywał częstym gościem "Monopolu", lecz dzisiejszego wieczoru nigdzie go do tej pory Słomka nie zauważył. - Szelma chłopak! Pieniądze miał mi przynieść. Obracamy, wie pan, jak się da gotówką. Trzeba z czegoś żyć. Z samej sztuki człowiek się nie utrzyma. Gdyby miał pan kiedyś w tej dziedzinie jakieś, że tak powiem, dezyderaty, polecam się zawsze. Z pierwszej ręki. Pojęcia pan nie ma, jaki łeb do interesów ma ten chłopak. Trzeba zajrzeć do naszych artystów.

Jestem w prostej linii prawnukiem Andrzeja Gołąba, który w znanej sztuce Gabrieli Zapolskiej był jakoby prototypem Felicjana Dulskiego [Leszek Mazan "Nie to miasto, nie ten kopiec", POLITYKA 38]. W albumie "Cmentarz Łyczakowski we Lwowie" Stanisław Nicieja stwierdza, że "hipoteza, iż Andrzej Gołąb mógł być prototypem Felicjana Dulskiego jest bezpodstawna..., a proste przeniesienie obrazu Dulskich na rodzinę Gołąbów jest dla tej rodziny wielce krzywdzące". Rozumiem, że Zapolskiej nie obowiązywała ścisłość historyczna, natomiast publicyści winni jednakże opierać się na źródłach. A oto sprostowania:1. Żona Andrzeja Gołąba miała na imię Karolina, a nie Wiktoria. 2. Nieprawdą jest, że Andrzej Gołąb miał syna Gienia i dwie córki (odpowiedniki Zbyszka, Hesi i Meli Dulskich). Miał jedną córkę oraz czterech synów. 3. Ulica Andrzeja Gołąba jest na planie Lwowa (tzw. plan Horbaya) obowiązującym do 1939 r., a nie - jak pisze Mazan - "przed pierwszą wojną".

Każdy z nas musi zastanowić się najpierw, kim chce być, co robić, do czego podążać, czego pragnąć - dopiero wtedy będziemy w stanie zapanować nad umysłem, który da nam wszystko to, czego pragniemy. Jeśli chcesz zmienić świat zewnętrzny, czyli świat, w którym żyjesz, musisz dowiedzieć się, CZEGO PRAGNIESZ, a później zobaczyć to oczami wyobraźni. Jeżeli będziesz bardzo często myślał o swoich pragnieniach, celach, do których dążysz - zostanie to "odciśnięte" w Twoim twórczym umyśle i będzie początkiem procesu tworzenia. By zacząć zastanawiać się nad tym, czego pragniesz, nie potrzebujesz niczego.

- Jak patrzą na wasze upodobanie sportowe koledzy z klubu, koleżanki w szkole i nauczyciele, nie mówiąc już o rodzicach? - Z pełnym zrozumieniem, a nawet podziwem. Niektóre z koleżanek szkolnych nawet nam zazdroszczą, ale nie mają odwagi spróbować swych sił na skoczni narciarskiej. Z kolei koledzy w klubie nie patrzą na nas jak na dziwolągi, ale starają się wykazać, że nie mamy szans, aby im dorównać. Jeżeli chodzi o rodziców, to tolerują nasze hobby pod warunkiem, że nie odbija się to na naszych wynikach w nauce. Ale z tym dajemy sobie, w miarę dobrze, radę

Gdy tak leżę w łóżku i próbuję zasnąć, liczę miarowy stukot kroków na korytarzu - to pielęgniarki, lekarze, salowe. Wolnym krokiem idzie tylko magazynierka Renata Biskupowa, pracująca tu przeszło 20 lat. Wydaje bieliznę, pościelową, zmienia poduszki i koce, wysyła brudną bieliznę do pralni w Gdyni. Czasem w korytarzu zrywa się nagła bieganina - znak, że dzieje się coś niedobrego, że trzeba szybkiej interwencji całego zespołu, bo czyjeś życie jest zagrożone. Nocą, mimo obecności lekarza dyżurnego, dzwoni się do ordynatora i dr Sławiński przyjeżdża. Interna to największy oddział w szpitalu, na męskim i kobiecym oddziale są 63 łóżka.

Praca wymaga 24-godzinnego pogotowia. Na etatach pracuje czworo lekarzy, kolejnych czworo dochodzi na dyżury. W tej dochodzącej ekipie jest dr Halina Zagórska, przybyła z Kazachstanu, której losy warte są osobnej opowieści. Personel medyczny liczy 25 osób oraz 11 salowych. Oddziałowa, pielęgniarka dyplomowana Jolanta Czerwińska pracuje z zegarkiem w ręku i bez pomyłek, bo w grę wchodzi życie ludzkie. Góruje nad innymi wzrostem, energią i zaradnością. Do niej należy merytoryczny nadzór nad personelem oddziału, prowadzenie apteki oddziałowej, troska o higienę pomieszczeń i zgłaszanie niezbędnych remontów. Przy okazji: niedawno wyremontowano sanitariaty, czyste i piękne, dostosowane do potrzeb chorych, wymienione są też okna na plastikowe. Gdybyż udało się jeszcze wymienić stare łóżka na nowe. Ostatnio chore ucieszyły się z nowej lodówki dla pacjentów. Odżywianie szpitalne jest skromniutkie, ale obiady smacznie przyrządzone.

Musimy się jeszcze zastanowić, jak pobudzić do ruchu periodycznego ładunki elektryczne. Możemy to zrobić w obwodzie elektrycznym złożonym z kondensatora i wielozwojowej cewki (rys. 3.25a). Jeżeli na płytkach kondensatora umieścimy ładunki elektryczne przeciwnych znaków i połączymy je z cewką, to w obwodzie zaczyna płynąć prąd (rys. 3.25b). Ładunki na płytkach maleją w miarę tego, jak przepływają w obwodzie, a natężenie płynącego prądu wzrasta. Wzrasta stopniowo, gdyż ten narastający prąd wytwarza w cewce zmienny strumień magnetyczny, który z kolei indukuje prąd zapobiegający zbyt szybkiemu narastaniu natężenia.

Po uruchomieniu i skonfigurowaniu środowiska Systemu zarządzania bazami danych możemy utworzyć testową bazę danych. Chociaż ćwiczenia znajdujące się w kolejnym rozdziale przedstawiają proces samodzielnego zaprojektowania bazy danych katalog, to już teraz możemy utworzyć swoją pierwszą bazę danych. Wykonując kolejne ćwiczenia Czytelnik pozna nie tylko metody tworzenia i usuwania poszczególnych baz danych, ale również ograniczania dostępu do obiektów baz danych poszczególnym użytkownikom. Tworzenie bazy danychĆwiczenie 2.7.Jednym z etapów instalacji i konfiguracji SZBD PostgreSQL było utworzenie systemowej bazy danych template1. W tej bazie przechowywane są informacje niezbędne do zarządzania bazami danych użytkownika. SZBD PostgreSQL, tak jak zdecydowana większość innych systemów zarządzania bazami danych, umożliwia uruchomienie na pojedynczym serwerze dowolnej liczby baz danych.

WicemarszalekAndrzejChronowski: Komisja wnosiła o zastąpienie w art. 1 pkcie 3 literze "a" wyrazów "oraz upoważnieni pracownicy Biura Rzecznika Interesu Publicznego słowami "oraz, w zakresie określonym przez Rzecznika, upoważnieni pracownicy Biura". Poprawka zmierza do tego, aby upoważnieni pracownicy Biura Rzecznika Interesu Publicznego mogli korzystać z prawa wstępu do pomieszczeń, w których znajdują się materiały i dokumenty określone w art. 31 ustawy, jedynie w zakresie określonym przez rzecznika. WicemarszalekAndrzejChronowski: Przystępujemy do głosowania nad przedstawionym przez Komisję Praw Człowieka i Praworządności projektem uchwały w sprawie ustawy o zmianie ustawy o ujawnieniu pracy lub służby w organach bezpieczeństwa państwa lub współpracy z nimi w latach 1944-1990 osób pełniących funkcje publiczne.

NorthAngel: Odejście J.P. II jest tylko kwestią czasu, jak pana zdaniem będzie wyglądała wtedy sytuacja w Polsce? Papież jest dla Polaków dużym autorytetem - co będzie gdy ten autorytet przestanie istnieć? Jarosław Makowski: Wydaje się, że jest to jeden z głównych problemów, przed jakim stanie polski Kościół. Papież odcisnął na polskim katolicyzmie tak duże piętno, że dziś wielu księży i wiernych nie wyobraża sobie, by nie było Jana Pawła II, który w krytycznych chwilach pokazywał Kościołowi w Polsce drogę, którą ten ma kroczyć. Wydaje się więc, że nie pozostanie nic innego jak dorosnąć i Kościół w Polsce już bez Jana Pawła II będzie musiał podejmować wyzwania, jakie z pewnością przed nim staną po śmierci papieża.

MagneRide to system zwiększający komfort, osiągi i bezpieczeństwo pojazdu, dzięki większemu poczuciu bezpieczeństwa powodowanemu lepszym panowaniem nad pojazdem, minimalizacji ruchów pojazdu, co powoduje łagodniejszą jazdę i umożliwia wykonywanie bardziej precyzyjnych manewrów; zmniejszeniu pochylania się przodu samochodu podczas hamowania oraz osiadania tyłu w trakcie przyspieszania; poprawie charakterystyki przenoszenia obciążeń, co daje lepsze panowanie nad pojazdem podczas wykonywania nagłych manewrów przy dużej prędkości; oraz cichszej jeździe spowodowanej lepszym izolowaniem od wstrząsów spowodowanych nierównościami drogi.

Każda działalność człowieka odbywa się w określonej przestrzeni i czasie niezależnie od formy organizacji i rodzaju tej działalności. Pomiędzy różnymi działalnościami powstają wzajemne powiązania funkcjonalne, organizacyjne, informacyjne, gospodarcze itp. Tworzą się także zależności wynikające z bliskiego położenia poszczególnych jednostek. Oznacza to w praktyce, iż każdy z podmiotów w mniejszym lub większym stopniu odczuwa sąsiedztwo swojego sąsiada. "Dobrze jest, gdy odczucia te są dodatnie /.../. Gdy poszczególne podmioty w przestrzeni są od siebie dość odległe, skutki działania są wzajemnie mniej odczuwalne. W miarę wzrostu liczby ludności i intensywności gospodarowania, a także w skutek złożoności procesów technicznych, wzajemne oddziaływania w przestrzeni przybierają na sile i znaczeniu niezależnie od przynależności organizacyjnej poszczególnych podmiotów"197.

Wiele wysiłku wkładają również w to, aby otrzymane wsparcie nigdy nie pachniało łapówką. Pieniądze płyną wyłącznie z kieszeni obywateli amerykańskich, przeciętnie 80 tys. dol. od każdej prywatnej osoby, która decyduje się na wspieranie wybranych przez siebie partii lub polityka. Również te dotacje mieszczą się w granicach dozwolonych prawem. Izrael nie dokłada grosza, ponieważ byłoby to sprzeczne z przepisami regulującymi działalność rozmaitych lobby w Waszyngtonie. Nikt nie obliczył dokładnie, jakie sumy zainwestował dotychczas AIPAC, wespół z innymi organizacjami żydowskimi, w utrzymywanie polityki amerykańskiej na właściwym kursie. Nie ulega jednak wątpliwości, że była to inwestycja opłacalna. Abstrahując od wsparcia, jakiego Ameryka udziela Izraelowi na arenie międzynarodowej, a szczególnie na forum ONZ, bezpośrednia pomoc finansowa na cele gospodarcze i wojskowe wyniosła od powstania państwa żydowskiego ponad 165 mld dol. Izrael wciąż jeszcze otrzymuje z kasy waszyngtońskiej 3 mld dol. rocznie, stanowiące jedną szóstą kwoty, jaką Kongres zatwierdza na cele światowej pomocy zagranicznej.

Inne banki zapewne szybko pójdą w ślady śląskiego potentata. Konkurencja ze strony... ministerstwaTymczasem Ministerstwo Finansów oferuje klientom indywidualnym stosunkowo wysokie odsetki. Za trzyletnie obligacje skarbowe o zmiennej stopie procentowej płaci 5,55 proc. w skali roku, a za dwuletnie – 4,5 proc. w skali roku. Warto dodać, że w przypadku dwulatek jest to stałe oprocentowanie w okresie dwóch lat. Po pierwszym roku odsetki naliczane są od wartości obligacji powiększonej o oprocentowanie. Tak więc po dwóch latach każda zakupiona obligacja przyniesie 9,20 zł zysku. Trochę powyżej inflacji

Pozostaje wyjaśnić brak indeksu ze zdjęciem i danymi osobistymi. Jak już wyżej wspomniałem, fuzja dwóch uczelni spowodowała, że indeksów z nową nazwą jeszcze nie mieliśmy i wszystkie zaliczenia i egzaminy wpisywane zostały na listę u każdego z profesorów z osobna. Składano je w sekretariacie dopiero po terminie egzaminów poprawczych. Moje pojawienie się w pracowni rzeźby drugiego roku przywitane zostało oklaskami, a na pytanie, gdzie bąblowałem cały miesiąc, powiedziałem, że musiałem chorej matce obsiać pięć hektarów, bo ciężko zachorowała, a robotnik musi przecież jeść chleb. To wystarczyło. Gorzej było z przedstawicielką ZMP. Długo "truła" o mojej nieświadomości społecznej.

Choć istnieje duże prawdopodobieństwo, że tak właśnie było, na oficjalne potwierdzenie musimy jeszcze poczekać. Jak wynika z wypowiedzi R. Ciomka, efekty prac komisji możemy poznać już w tym tygodniu. Poza Powiatowym Inspektorem Nadzoru Budowlanego okoliczności katastrofy budowlanej, bo tak zakwalifikowano zdarzenie, badają przedstawiciele Policji oraz Państwowej Inspekcji Pracy. W razie potrzeby powołani mogą zostać również biegli rzeczoznawcy. Halę w Doruchowie buduje firma z Czermina. Funkcję kierownika budowy pełni Piotr J. -Ja bezpośrednio przy tym zdarzeniu nie byłem, więc nie potrafię powiedzieć, jakie były jego przyczyny - powiedział nam. Dopuszcza więc każdą możliwość, łącznie z błędem ludzkim, nie chce snuć domysłów na ten temat. Według niego prace przebiegały tak samo jak na wielu innych budowach prowadzonych przez jego firmę. -Wiązar został zwolniony z dźwigu, ale był zabezpieczony odciągami założonymi w kalenicy - wyjaśnia, przyznając jednocześnie, że tym razem najwidoczniej okazało się to być zbyt słabym zabezpieczeniem.

W pewnym miejscu tej płaskiej drogi zatrzymujemy się przy jakiejś karczmie na lekki posiłek. Bardzo romantycznie to wygląda - w dalszym ciągu przeżywam Mayne Reida czy inne książki z przygodami. Cała owa traktiernia pokryta jest wstążkami i modnymi tutaj trójkątnymi proporczykami klubów sportowych; na każdy mecz piłki nożnej wydają tutaj takie drukowane chorągiewki, są one potem pamiątką tych imprez. Właściciel widać jest sportowcem.

Dalej przejeżdżamy obok dużego kościoła. Jest to kościół w Lo Vasco, słynny z cudownej figurki Matki Boskiej. Figurka ta nie znajduje się w owym dużym kościele, tylko w malutkiej kapliczce, położonej tuż przy drodze i jak gdyby nawet nad drogą czuwającej. Istnieje podanie (zapewne usilnie podtrzymywane przez mnichów tego kościoła), że podróżny, jadący z Santiago do Valparaiso albo odwrotnie, który nie opłaci się tej czuwającej nad drogą Madonnie, będzie miał nieprzyjemną przygodę w drodze. Moi "szoferzy", chociaż zapewne nie zaliczają się bynajmniej do wierzących, zatrzymują samochód i idą do kapliczki, by złożyć ową daninę do specjalnej puszki, umieszczonej u stóp niewielkiego posążku, ustrojonego w koronki. Idę i ja z nimi.

Interesująco zapowiada się rewanż ŁSTW z mistrzem Rumunii Rapidem, któremu nasza drużyna uległa w Mariborze w czwartej części dogrywki po złotym golu (6:7). W Budapeszcie łodzianie będą mieli jednak silniejszy skład, a więc liczymy, że tym razem nasz zespół będzie się cieszył po meczu. Przypomnijmy inne wyniki Rapidu z turnieju w Mariborze: z Heybeliadą Stambuł 13:7, z Sabadel 5:9, z Ethnikosem Pireus 11:10 i z Branikiem Maribor 11:8.Nie ma co straszyć także trzecią drużyną Francji CN Strasbourg. Ustępuje ona znacznie zespołom z Nicei i Marsylii, nie ma w składzie indywidualności z zagranicy. Na turnieju, którego był organizatorem CN Strasbourg uzyskał wyniki: z FREM Odense 15:5, z Vasasem Budapeszt 5:15, z Salgueiros Porto 14:1, z Mariupolem 5:8 i z Triglavem Kranj 8:7.

Na podstawie obserwacji zmian krzywej blasku odkryto w pobliżu tej asteroidy naturalnego satelitę o wielkości szacowanej na ok. 5-7 km. O odkryciu poinformowano 1 września 2005 roku. Ze względu na niewielkie różnice w rozmiarach obydwu składników tego układu można mówić o nim jako o planetoidzie podwójnej. Obydwa składniki obiegają wspólny środek masy w czasie ok. 0,7 dnia lub – według innych danych – 27,4 godziny. W drugim przypadku okres obiegu wokół barycentrum i obrót obydwu składników jest taki sam. Półoś wielka orbity satelity Atami wynosi ok. 20 km

Proszę wybaczyć, że tak późno - ale w nawale zajęć zapomniałem na śmierć o tem, że czekacie. Przesyłam zatem w załączeniu kilka słów przedmowy. Liczę, że to wystarczy, to będzie pozatem książka Wagnera. Ciekawy jestem, jak ta książka będzie wyglądała i w jakim czasie się może ukazać. Mam nadzieję, że będzie się podobać i będzie pożyteczna. Łączę uprzejme ukłony i miłe pozdrowienia i proszę, by Pani była łaskawa "Czuwać". [podpis odręczny]

- Ale ja się czuję nie bardzo... Planujemy zabicie zupełnie niewinnej istoty. Myślącej w dodatku. Ciapek miał rację... - Nie jojcz. Po prostu wyceluj tę rurę w smoka i wyobraź sobie, że jest stosem złotych pięciokoronówek. Zobaczysz, jak to pomaga. - A jak nie trafię...? Podobne rozmowy bracia prowadzili mniej więcej od sześciu dni, od chwili kiedy postawili stopę na terytorium cesarstwa Lengorchii. Przed nimi rozciągał się błękitny przestwór oceanu, z drugiej strony horyzont ograniczało postrzępione pasmo zachodniego krańca Gór Zwierciadlanych - podobno ostatniego miejsca, gdzie żyły stada dzikich, nieponumerowanych smoków. Trzech smokobójców-amatorów włóczyło się po wybrzeżu, udając przed tubylcami, że polują na foki. Czwarty łaził za nimi w charakterze "ogona", gubiąc się nieustannie. Starsi bracia na próżno usiłowali wzbudzić w nim zainteresowanie łowiectwem, Cellofan przedkładał podziwianie krajobrazów nad ich barbarzyńskie rozrywki.

Rudy uranu zostały tam odkryte. Mówiąc o przyszłości tych zasobów, trzeba być bardzo ostrożnym. Wiele zależy od uwarunkowań środowiskowych. Czy Państwowy Instytut Geologiczny zamierza wznowić badania na tym terenie, by dokładniej udokumentować te ilości? Uważam, że badania powinny być prowadzone. Przygotowaliśmy już program poszukiwania uranu; złożymy wniosek do Narodowego Funduszu Ochrony Środowiska i Gospodarki Wodnej o dofinansowanie naszego projektu. Mam nadzieję, że te prace będziemy mogli rozpocząć, w związku z planami zbudowania do 2020 roku elektrowni atomowej. Na bieżąco utrzymujemy kontakt z panią minister Hanną Trojanowską, pełnomocnikiem rządu ds. budowy elektrowni jądrowej w Polsce. Panią minister interesują składowiska uranu, ich rodzaje - w związku z przygotowaniami do wyboru miejsca budowy elektrowni atomowej. Czy takie poszukiwania, badania geologiczne związane z ustalaniem wielkości zasobów uranu mogą być uciążliwe dla przyrody, ludzi?

#PoselMieczyslawJedon: Subsydium to m.in. bezpośrednie lub pośrednie wsparcie finansowe udzielane przez rząd kraju pochodzenia lub eksportu towarów, zaniechanie należnych dochodów budżetowych, udzielanie świadczeń o charakterze rzeczowym, a także wsparcie dochodowe bądź cenowe. Warunkiem rozpoczęcia postępowania antysubsydyjnego jest uznanie subsydium za specyficzne. #PoselMieczyslawJedon: Projekt szczegółowo określa zasady obliczania wysokości subsydium, na którym opiera się wprowadzane cło, oraz kryteria ustalania, czy przemysł krajowy ponosi szkodę na skutek przywozu towarów subsydiowanych. #PoselMieczyslawJedon: Prezentowana ustawa przewiduje możliwość wszczynania postępowań antysubsydyjnych na wniosek przemysłu krajowego lub z urzędu. Wykaz informacji koniecznych do wszczęcia postępowania jest obszerny i ich uzyskanie w wielu przypadkach będzie uzależnione od współpracy przedsiębiorców zainteresowanych ochroną swoich interesów. Tak więc to, czy ustawa ta zrealizuje pokładane w niej nadzieje, w znacznej mierze uzależnione jest od konsolidacji i działania samych przedsiębiorców.

Mów do dziecka wyraźnie, prosto i nie za szybko, aby mogło prawidłowo odbierać dźwięki mowy, przetwarzać je i rozumieć. Rodzice, będąc dla dziecka najważniejszym punktem odniesienia, powinni zacząć rozmawiać ze swoją pociechą "normalnym" językiem najpóźniej od czasu, kiedy rozpoczyna się intensywniejsze wzbogacanie słownictwa, to jest od wieku 12-18 m-cy. Nie rozmawiaj z nim cały czas jak z dzidziusiem. Pieszczotliwe przemawianie nie zachęca do rozwijania języka i używania go w sytuacjach rzeczywistych. Zbyt długotrwałe nadużywanie zdrobnień i dziecięcych neologizmów niepotrzebnie hamuje rozwój językowy. Mów pełnymi zdaniami, gdyż to dostarcza dobrego modelu dla jego własnych, dłuższych wywodów. Niech dobór słów, budowa i długość zdań będą odpowiednie do stanu rozwoju językowego i intelektualnego dziecka lub nawet odrobinę ponad ten poziom -zawsze możesz przecież wyjaśnić dziecku trudniejsze zwroty czy terminy.

Wawilen jest klasycznym postmodernistycznym antybohaterem. Cyniczny, pozornie nieporadny, a równocześnie cwany, ma ogromny dar błyskawicznego kojarzenia zapamiętanych strzępów inteligenckiego wychowania humanistycznego w chwytliwe spoty i klipy, dostosowanych do rosyjskiej mentalności. Ten były poeta, a dziś "kreatywny" kolejnych firm reklamowych, nadal jest inżynierem dusz ludzkich. Pozbawiony jakiejkolwiek wrażliwości moralnej jest wyłącznie obserwatorem i manipulatorem. Cała jego moc polega na zręcznym kojarzeniu najbardziej zaskakujących odpadków wielowiekowego dorobku kultury w taki sposób, by tylko trafić do odbiorcy i zadziałać na jego podświadomość. Sam Wawilen Tatarski jest pokraczną krzyżówką człowieka radzieckiego z jego rosyjsko-azjatyckimi przodkami. Jego imię to zbitka Wasilija Aksjonowa i Lenina oraz w podtekście Babilonu (ros. Wawiłon) z mistyką Sumerów, kultem Baala, Mamona i Isztar. Wędrówka po Moskwie i koncernach medialnych Azadowskiego nie kończy się bułhakowowską nocą Walpurgii, lecz błądzeniem po medialnej wieży Babel, w której żadna komunikacja nie jest ani możliwa, ani pożądana.

Oczywiście jako wiceprzewodniczący Komisji Regulaminowej i Spraw Senatorskich muszę ze zdumieniem stwierdzić, że znajomość regulaminu przez zarówno senatorów, jak i pana marszałka, przechodzi moje najśmielsze wyobrażenie, bo jakoś nie pamiętam, żeby gdziekolwiek w regulaminie było zapisane, że sprawozdawca musi być cały czas obecny na sali. Wydaje mi się, że jeżeli nawet śledzi...

Dał koniom po siarczystym bacie, ściągnął lejce, zawrócił prawie na miejscu i zaczął uciekać. Nie chciał, a raczej nie mógł odwrócić głowy, ażeby się obejrzeć poza siebie i zbadać, co się tam dzieje. Zdawało mu się, że umknie na bok nie postrzeżony. Nieszczęście chciało, że miejsce było gołe i puste w promieniu wiorst kilku. Uciekający wóz spostrzeżono. Z szeregów postępującego wojska odłamała się grupa jeźdźców, wysunęła przed front i pomknęła co koń skoczy. Winrych, patrząc już na to zjawisko, nie mógł zrozumieć, czy ci ludzie sadzą ku niemu, czy się oddalają w kierunku przeciwległym. Dopiero zobaczywszy chorągiewki przy schylonych lancach i łby końskie, zorientował, się dobrze. Wtedy krew szarpiąca się w jego pulsach - jakby stężała i stanęła w biegu... Zatrzymał konie, omotał dokoła luśni parciane lejce i namyślał się, co wywlec z wozu do obrony: pałasz czy sztucer nie nabity?

Zanim wszakże cokolwiek przedsięwziąć zdołał, machinalnie zbliżył się do zmordowanych koni swoich i zaczął jednemu z nich zdejmować kantar ze łba i ściągać chomąto, jakby z zamiarem puszczenia na wolność tych towarzyszów niewoli. Czyniąc to, na chwilę przytulił się do szyi końskiej i westchnął. Ośmiu ułanów rosyjskich na pięknych gniadych koniach dopadło wozu i w mgnieniu oka ze wszystkich stron go otoczyło. Jeden z nich, nie mówiąc ani słowa, począł zrzucać lancą suche gałęzie oraz snopki kłoci i sondować głąb wozu.

Składając zgłoszenie rejestracyjne VAT-R, musisz liczyć się z koniecznością wydania 152 zł. Tyle wynosi opłata skarbowa od potwierdzenia zarejestrowania podatnika podatku od towarów i usług jako podatnika czynnego lub zwolnionego VAT. Pojawia się jednak bardzo często wątpliwość - w jaki sposób ustalić moment, od którego uzyskana faktura VAT uprawnia do odliczenia podatku? Czy podatnicy mogą odliczyć VAT wykazany na fakturach, które otrzymali przed dokonaniem rejestracji VAT-R? Czy uznana za prawidłową będzie faktura, na której brakuje jakiegoś elementu nazwy? Wyobraźmy sobie, że zanim rozpocząłeś faktycznie działalność, dokonywałeś zakupów związanych z wyposażeniem sklepu i uzupełnieniem towarów. Nie byłeś jeszcze zarejestrowanym przedsiębiorcą - wniosek o wpis do ewidencji czekał na rozpatrzenie. Na zakupione wyposażenie i towary otrzymywałeś faktury na imię i nazwisko, ale we wniosku o wpis do ewidencji jako nazwę firmy podałeś oprócz imienia i nazwiska również człon wyróżniający (np. PH Kamitex).

Po uzyskaniu wpisu złożyłeś zgłoszenie rejestracyjne VAT-R. Kiedy składałeś pierwszą deklarację VAT-7, byłeś już zarejestrowanym podatnikiem VAT. O szczegółowych wymaganiach stawianych fakturze VAT piszę przy okazji omawiania dokumentów księgowych - w rozdziale 4.3.3. Sam fakt, iż na fakturze nie ma członu wyróżniającego firmy, nie stanowi przeszkody, aby traktować ją jako pełnowartościowy dokument. Dla celów podatku VAT wystarczy, aby znajdowało się tam imię i nazwisko podatnika. Zgodnie z rozporządzeniem Ministra Finansów w sprawie zwrotu podatku niektórym podatnikom, zaliczkowego zwrotu podatku, wystawiania faktur, sposobu ich przechowywania oraz listy towarów i usług, do których nie mają zastosowania zwolnienia od podatku od towarów i usług, faktura stwierdzająca dokonanie sprzedaży powinna zawierać, oprócz innych wymienionych tam elementów, co najmniej imiona i nazwiska lub nazwy bądź nazwy skrócone sprzedawcy i nabywcy oraz ich adresy.

No i to potworne przeludnienie, które narasta wedle reguły "krzywej wykładniczej" - postrachu Klubu Rzymskiego sprzed trzydziestu lat. Albo jeszcze gorsze - wyludnienie! Ono doskwiera starzejącej się Europie (w tym Polsce, która do niedawna imponowała dynamiką rozrodczą), a rychło może zagrozić nawet państwom gigantom - Indiom i Chinom! Wprawdzie one razem wzięte to - wedle ekspertów międzynarodowych - jedna trzecia całej ludzkości (a wedle mnie, niefachowca, prawie dwie piąte!), ale zaczyna tam katastrofalnie brakować... kobiet. Ich manko już sięga stu milionów!

ROBERTPosłuchaj... To się robi jakieś bez sensu. Staram się. Przyszedłem wczoraj wieczorem. Zabrałem cię ze sobą... A ty co? IWONADla Edyty szampan był za ciepły, to dla ciebie też. A od kiedy jesteś takim znawcą szampana? ROBERT patrzy na nią zdziwiony. IWONAPoza tym... ROBERTTo właśnie jest dla ciebie typowe. Narozrabiasz, a potem się obrażasz. Gratulacje. IWONAJa? To ty się nabzdyczyłeś na kelnera. ROBERTJa tylko stwierdziłem fakt, że szampan był za ciepły. Podobnie, jak stwierdziłem fakt, że okłamałaś mnie z mieszkaniem. A ty się zachowujesz jakbym to ja ciebie oszukiwał. IWONA patrzy na niego. IWONA(po chwili)Przepraszam... ROBERTPodobało ci się pole? Czy może go nie zauważyłaś? IWONA(po chwili uśmiecha się)Podobało. Ale jeszcze bardziej by mi się podobało, gdybyśmy poszli do mnie. Zrobiłabym obiad. Kolację. A nawet śniadanie... ROBERT patrzy na nią.

KAROL patrzy na MICHAŁA. Stojący w drzwiach biura MICHAŁ patrzy z kolei na butelkę whisky, którą KAROL ma w ręce. MICHAŁJuż wiadomo? KAROLNie. Ale od rana czekam na telefon od Anety. I chcę, żebyś był pierwszym, z którym wypiję za nasze dziecko.

Wiele par chciałoby stosować zasady bezpiecznego seksu, ale nie wiedzą jak. Jesteśmy tu, aby poprowadzić ich utorowaną przez nas ścieżką. Dlatego stworzyliśmy Szkołę Uniesień. Kilka słów o początkach mojej przygody z NPRWybrałam NPR świadomie. Długo zanim rozpoczęłam aktywność seksualną zdecydowałam się na taki rodzaj planowania rodziny. Dlaczego? Aby mieć pewność, że moje dziecko przyjdzie do mnie wtedy, kiedy je zaproszę, kiedy będę na to gotowa.

Po rezygnacji z pracy w szpitalu , były dyrektor zniknął z życia publicznego. Wrócił dopiero, gdy starosta Andrzej Barański zaproponował mu współpracę. Posunięcie starosty, wywołało ostrą reakcję kilku radnych. W trakcie ostatniej sesji kilkakrotnie pytano, czy nowy pracownik ma odpowiednie kwalifikacje, by zdobywać dla powiatu unijne środki pomocowe. – Uważam, że powołanie kogoś, kto nie sprawdził się w szpitalu i jako szef spółdzielni mieszkaniowej, może budzić wątpliwości – mówi Wojciech Wenecki. – Nie ma gwarancji, że na nowym stanowisku lepiej się sprawdzi.

Dochód z meczu przeznaczono na potrzeby Szpitala Dziecięcego w Gdańsku -Oliwie. Zawodnicy o piłkę walczyli z prawdziwą pasjąFot. Krzysztof MystkowskiOkoło 30 właścicieli domowych żółwi bawiło się w sobotę w Klubie Wodnym Żabi Kruk w Gdańsku na trzecim Zlocie Żółwi. Jednym z najstarszych gadów obecnych na imprezie był 57-letni żółw grecki o wdzięcznym imieniu Rafałek. Najmniejszy miał około 3. cm wielkości. Fot. Grzegorz MehringStare auta na Starym MieścieSto dziesięć zabytkowych samochodów przejedzie dziś ulicami gdańskiego Starego Miasta. To uczestnicy rajdu „1000 Mile Trial” zorganizowanego po raz pierwszy w 1900 roku. Pierwsze auta pojawią się w okolicy studni Neptuna między godz.19 a 19.30. Na zdjęciu: jeden z uczestników rajdu jeszcze w LublinieFot. PAP/Mirosław Trembecki

Szóstego czerwca w miasteczku P. na Dolnym Śląsku na ulicy Kościuszki z otwartego na oścież (de par en par) okna na pierwszym piętrze odrapanej, całej w brudnych liszajach, żółtej kamienicy - wydostała się na zewnątrz, na zewnątrz, mówię, wielka biała siatkowana firanka i falowała na silnym wietrze tego dnia nieopisanego, tego dnia, który był nie do opisania w jakikolwiek inny sposób, niż w ten, jaki to czyniła firanka ta, kreśląc z rozmachem w powietrzu hojne i jednocześnie zwiewne białe znaki nieznanego piktograficznego pisma, albo znanego, tylko zapomnianego, tak, skądś jakby znanego, ale skąd? Skąd?

Ale policjanci nie chcą zamykać. W poniedziałek jesteśmy przeciw: Wszyscy kradną! Z transparentem antyrządowym jest inaczej. Ludzie mijają nas ze wzrokiem utkwionym w ziemię. Wstydzimy się. Obok stolika zatrzymuje się starsza, skromnie ubrana pani z siatką. Przestępuje z nogi na nogę. - Proszę wpisać się do naszej księgi - zachęcamy. - Wie pani, bo ja z mojej emerytury nie mogę wyżyć - usprawiedliwia się nieśmiało. - To proszę właśnie to napisać - przekonuje Beata. Kobieta siada na brzeżku krzesła. "Nie mogę dożyć do końca miesiąca, tydzień przed emeryturą głoduję. Żądam lepszego Rządu" - pisze i odchodzi z wypiekami na twarzy, jakby dokonała bardzo ważnego czynu. Znów nikogo. Jakiś mężczyzna w biegu macha ręką: - Ech, co to zmieni. - A macie lepszych kandydatów? - pyta inny. - I tak wszyscy kradną - konkluduje trzeci.

- Kogo reprezentujecie? - interesuje się kolejny. - Jesteśmy bezpartyjnym komitetem na rzecz odwołania obecnego rządu - tłumaczymy. - No dobrze, ale prawica czy lewica? - jest lekko poirytowany. - Lewica"! - oburza się Mariusz. - Niech pan nie mówi na mnie lewica, bo w nocy nie zasnę! Starszy mężczyzna w zielonej bluzie okazuje się znawcą genealogii: - To Żydówka! - Kto? - pytamy. - [Hanna] Suchocka. Siostrzenica tego Żyda Mazowieckiego. A ojciec Bujaka był rabinem. Z Wałęsą też podobno coś nie całkiem w porządku. I dom sobie w Szwajcarii buduje [antysemityzm].

Maria widzi, że atmosfera jest bardzo napięta. Wszyscy dziennikarze patrzą na nią wyczekująco. GOŚKAA może chce pani rozmawiać z kapitanem statku? Niestety pan redaktor naczelny gdzieś odpłynął. Marek chyba wie coś więcej na ten temat, ale on jest honorowy i o nieobecnych złego słowa nie powie. MAREKLEKKO WKURZONYI po co te teksty? Uważasz, że są w tej chwili konieczne? GOŚKAA co ty tak ciągle go bronisz? Płaci ci za to? Nie ma co czarować. Za chwilę z tej gazety z dobrych rzeczy zostanie tylko tytuł. MARIAPrzepraszam, że się wtrącę, ale chyba lepiej jak pan Kornacki usłyszy to, o czym państwo mówicie i będzie mógł się jakoś do tego odnieść. MAJKAOn to słyszy po kilka razy dziennie i nic z tego nie wynika.

